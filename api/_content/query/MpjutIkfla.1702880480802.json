{"_path":"/qian-wei-zhi","_dir":"","_draft":false,"_partial":false,"_locale":"","title":"錢惟治","children":[{"title":"春日登大悲閣二首  其一","content":["閣，閣。","雕鏤，彩錯，簇明霞，攢麗萼。","玉女窺牖，飛仙捧鐸。","沉煙燠寶香，媚水涵珠箔。","千山蓊鬰晴霽，萬井喧填曉郭。","登臨徒倚傍瓊欄，滿目春光煦寥廓。"],"tags":[]},{"title":"春日登大悲閣二首  其二","content":["閣，閣。","般斤，郢作。","木從繩，工必度。","華飾藻繪，密施榱桷。","明蟾代寶燈，瑞霧爲珍箔。","欄危似倚高穿，梯迴疑空碧落。","有時閒上瞰人寰，自謂禽中騰一鶚。"],"tags":[]},{"title":"春日登大悲閣","content":["春城滿望，曉閣閒登。","塵銷霽景，定出真僧。","人懷遠思，檻凭危層。","因圓果證，勝境斯興。"],"tags":[]},{"title":"春日登大悲閣","content":["聖主欽崇教，千光顯紺容。","映雲窗倚暖，籠月箔花重。","浄剎香風遠，危欄碧霧沈。","勝因良以詠，華閣一斯逢。"],"tags":[]},{"title":"春日登大悲閣二首  其一","content":["碧天臨迥閣，晴雪點山屏。","夕煙侵冷箔，明月歛閑亭。"],"tags":[]},{"title":"春日登大悲閣二首  其二","content":["裊霞披迥殿，香霧擁輕簾。","曉花歌靜院，芳樹捧晴簷。"],"tags":[]}],"_id":"content:qian-wei-zhi.json","_type":"json","_source":"content","_file":"qian-wei-zhi.json","_extension":"json"}