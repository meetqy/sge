{"_path":"/li-xu-ji","_dir":"","_draft":false,"_partial":false,"_locale":"","title":"李虛己","children":[{"title":"建茶呈使君學士","content":["石乳標奇品，瓊英碾細文。","試將梁苑雪，煎勳建溪雲。","清味通宵在，餘香隔坐聞。","遥思摘山月，龍焙未春分。"],"tags":[]},{"title":"次韻和內翰楊大年見寄","content":["鼇冠三峰碧海寬，雲謠初下靄芝蘭。","采珠宮裏驪龍睡，織錦機中彩鳳盤。","藥砌蒼苔錢作點，粉牆脩竹玉爲竿。","閑從莊蜨親鳬舄，曾得安期九轉丹。"],"tags":[]},{"title":"和汝南秀才遊浄土見寄","content":["長松繫馬駐吟鞭，水殿沈檀一樹煙。","苔破閑階幽鳥立，草芳深院老僧眠。","桃花欲放條風後，茶蘂新供穀雨前。","衰會賞詩多狎客，我無岐路近神仙。"],"tags":[]},{"title":"寄化城寺","content":["化城金地出人羣，瀑布峰前一徑分。","寶塔香燈諸洞見，石樓鐘磬半天聞。","子明丹竈封秋蘚，李白書堂鏁暮雲。","欲去未能還結念，展圖時誦北山文。"],"tags":[]},{"title":"送何水部蒙出牧宜陽","content":["宜川三月水東流，秀出江南二十州。","紅旆使君今日去，白衣舉子昔年游。","海潮賦就藏書府，競渡詩成在郡樓。","國史待修循吏傳，政聲早晚達凝旒。"],"tags":[]},{"title":"題義門胡氏華林書院  其一","content":["聚族逢修偃，垂紳偶會昌。","里閭師重厚，門閥誡輕揚。","木壠堆雲秀，書帷積雪光。","清名傳異域，麗句出中堂。","玉藴山還潤，蘭生谷更香。","友朋敦布素，童稚味膏粱。","鑄劍歸農器，休牛見服箱。","齋心常拱極，端簡立秋霜。"],"tags":[]},{"title":"題義門胡氏華林書院  其二","content":["綠池寒竹繞書齋，鼓篋橫經任往迴。","積善原從千里應，表門恩自九天來。","文章卷裏蟾枝秀，禮義鄉中棣萼開。","記得浮雲深處景，巖深應長棟梁材。"],"tags":[]},{"title":"題義門胡氏華林書院  其三","content":["部符南粵轉軺車，三寶新題表義閭。","藥石好携靈運句，素筠留得蔡邕書。","平原架上衣無主，過客堂中食無魚。","見說下帷多俊士，共瞻司馬慕相如。"],"tags":[]}],"_id":"content:li-xu-ji.json","_type":"json","_source":"content","_file":"li-xu-ji.json","_extension":"json"}