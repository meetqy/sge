{"_path":"/yuan-zhen","_dir":"","_draft":false,"_partial":false,"_locale":"","title":"元稹","children":[{"title":"遣悲懷三首 一","content":["謝公最小偏憐女，嫁與黔婁百事乖。","顧我無衣搜畫篋，泥他沽酒拔金釵。","野蔬充膳甘長藿，落葉添薪仰古槐。","今日俸錢過十萬，與君營奠復營齋。"],"tags":["唐诗三百首","七言律诗","悼亡"]},{"title":"遣悲懷三首 二","content":["昔日戲言身後意，今朝皆到眼前來。","衣裳已施行看盡，針線猶存未忍開。","尚想舊情憐婢僕，也曾因夢送錢財。","誠知此恨人人有，貧賤夫妻百事哀。"],"tags":["唐诗三百首","思念","追忆","悼亡","七言律诗"]},{"title":"遣悲懷三首 三","content":["閑坐悲君亦自悲，百年都是幾多時。","鄧攸無子尋知命，潘岳悼亡猶費詞。","同穴窅冥何所望，他生緣會更難期。","唯將終夜長開眼，報荅平生未展眉。"],"tags":["唐诗三百首","七言律诗","悼亡"]},{"title":"行宮","content":["寥落古行宮，宮花寂寞紅。","白頭宮女在，閑坐說玄宗。"],"tags":["隋・唐・五代","怀古","宫怨","唐诗三百首","五言绝句"]}],"_id":"content:yuan-zhen.json","_type":"json","_source":"content","_file":"yuan-zhen.json","_extension":"json"}