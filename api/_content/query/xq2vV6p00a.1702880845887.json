{"_path":"/ruan-si-dao","_dir":"","_draft":false,"_partial":false,"_locale":"","title":"阮思道","children":[{"title":"送崇教大師回天台","content":["碧雲高價徹天涯，珪璧清無一點瑕。","雙闕再承新雨露，三吳重賞舊烟霞。","水軒散味朝賢句，松院分嘗御府茶。","聞說赤城終未見，畫圖何日寄京華。"],"tags":[]},{"title":"題義門胡氏華林書院","content":["北闕重旌表，西齋盛討論。","高陽旬爽里，通德鄭玄門。","選勝開松院，憑幽敞竹軒。","靈泉飛洞壑，花樹蔽郊原。","露滴棲松鶴，風傳隔嶺猿。","庭蘭香醉步，山月冷吟魂。","客愛清塵慮，僧憐避俗喧。","幾時清賞玩，嘯詠與琴樽。"],"tags":[]}],"_id":"content:ruan-si-dao.json","_type":"json","_source":"content","_file":"ruan-si-dao.json","_extension":"json"}