{"_path":"/weng-hong","_dir":"","_draft":false,"_partial":false,"_locale":"","title":"翁宏","children":[{"title":"宮詞","content":["又是春殘也，如何出翠帷。","落花人獨立，微雨燕雙飛。","寓目魂將斷，經年夢亦非。","那堪嚮秋夕，蕭颯暮蟾輝。"],"tags":[]},{"title":"秋風曲","content":["又是秋殘也，無聊意若何。","客程江外遠，歸思夜深多。","峴首飛黄葉，湘湄走白波。","仍聞漢都護，今歲合休戈。"],"tags":[]},{"title":"贈衡山廖融南遊","content":["病卧瘴雲間，莓苔漬竹關。","孤吟牛渚月，老憶洞庭山。","壯志潛消盡，淳風竟未還。","今朝忽相遇，執手一開顔。"],"tags":["衡山","洞庭湖"]},{"title":"句  其一","content":["風高弓力大，霜重角聲干。"],"tags":[]},{"title":"句  其二","content":["客帆來異域，別島落蟠桃。"],"tags":[]},{"title":"句  其三","content":["寒清萬國土，冷鬭四維根。"],"tags":[]},{"title":"句  其四","content":["漏光殘井甃，缺影背山椒。"],"tags":[]},{"title":"句  其五","content":["萬木殘秋裏，孤舟半夜猿。"],"tags":[]},{"title":"句  其六","content":["因尋買珠客，誤入射猿家。"],"tags":[]},{"title":"句  其七","content":["何處殘春夜，和花落古宮。"],"tags":[]},{"title":"句  其八","content":["孤舟半夜雨，上國十年心。"],"tags":[]}],"_id":"content:weng-hong.json","_type":"json","_source":"content","_file":"weng-hong.json","_extension":"json"}