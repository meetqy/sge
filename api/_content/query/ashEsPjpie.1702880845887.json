{"_path":"/qian-yu","_dir":"","_draft":false,"_partial":false,"_locale":"","title":"錢昱","children":[{"title":"留題古松","content":["景致逼神仙，心幽道亦玄。","僧閒來出世，松老不知年。","放馬眠岩草，移盃酌澗泉。","浮名如脫得，終住此雲邊。"],"tags":[]},{"title":"昇山靈巖寺","content":["杉松滿寺廊，欄檻倚高岡。","郡郭曉雲漠，禪齋春草長。","澗青連竹色，山靜带茶香。","更有名僧在，茅庵住上方。"],"tags":[]},{"title":"留題巾山明慶塔院","content":["數級崔嵬萬木中，最堪影勢似難同。","欄桿夜壓江心月，鈴鐸秋摇嶽頂風。","重疊畫簷遮世界，稀疏清磬徹虛空。","有時問著禪僧路，笑指丹霄去不窮。"],"tags":[]}],"_id":"content:qian-yu.json","_type":"json","_source":"content","_file":"qian-yu.json","_extension":"json"}