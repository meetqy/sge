{"_path":"/liu-zong-yuan","_dir":"","_draft":false,"_partial":false,"_locale":"","title":"柳宗元","children":[{"title":"晨詣超師院讀禪經","content":["汲井漱寒齒，清心拂塵服。","閒持貝葉書，步出東齋讀。","真源了無取，妄跡世所逐。","遺言冀可冥，繕性何由熟。","道人庭宇靜，苔色連深竹。","日出霧露餘，青松如膏沐。","澹然離言說，悟悅心自足。"],"tags":["唐诗三百首","五言古诗","抒情","贬谪"]},{"title":"登柳州城樓寄漳汀封連四州","content":["城上高樓接大荒，海天愁思正茫茫。","驚風亂颭芙蓉水，密雨斜侵薜荔牆。","嶺樹重遮千里目，江流曲似九廻腸。","共來百越文身地，猶自音書滯一鄉。"],"tags":["唐诗三百首","七言律诗","抒情","怀人"]},{"title":"溪居","content":["久爲簪組累，幸此南夷謫。","閑依農圃鄰，偶似山林客。","曉耕翻露草，夜榜響溪石。","來往不逢人，長歌楚天碧。"],"tags":["唐诗三百首","孤独","五言古诗","生活"]},{"title":"江雪","content":["千山鳥飛絕，萬逕人蹤滅。","孤舟蓑笠翁，獨釣寒江雪。"],"tags":["唐诗三百首","写雪","山水","冬天","雪","冬","写景","写鸟","五言绝句","鸟"]},{"title":"漁翁","content":["漁翁夜傍西巖宿，曉汲清湘燃楚竹。","煙銷日出不見人，[欸]乃一聲山水綠。","迴看天際下中流，巖上無心雲相逐。"],"tags":["唐诗三百首","写人","七言古诗","山水"]}],"_id":"content:liu-zong-yuan.json","_type":"json","_source":"content","_file":"liu-zong-yuan.json","_extension":"json"}