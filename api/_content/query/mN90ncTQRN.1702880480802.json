{"_path":"/liu-chang-yan","_dir":"","_draft":false,"_partial":false,"_locale":"","title":"劉昌言","children":[{"title":"釣臺  其一","content":["漢業中微炎祚衰，四海姦豪竊神器。","南陽龍虎方鬭爭，赤伏真人正天位。","先生高隠來富春，耕耒青山自如意。","一竿漁釣樂幽深，七里溪光弄蒼翠。","朝中天子思故人，物色寰中引其類。","先生獨步衣羊裘，咳唾浮雲輕富貴。","足加帝腹傍無人，星動天文失躔次。","卓哉光武真聖君，終使狂奴畢高志。","雲臺千尺盡功臣，誰肯回顧釣臺地。"],"tags":[]},{"title":"釣臺  其二","content":["不會持竿意，由來善一身。","何如事天子，就削漢功臣。","亂木凋雲際，幽禽散水濱。","空餘臺下月，千載屬漁人。"],"tags":[]},{"title":"上呂相公","content":["重名清望徧華夷，恐是神仙不可知。","一舉首登龍虎榜，十年身到鳳凰池。","廟堂只是無言者，門館長如未貴時。","除却洛京居守外，聖朝賢相復書誰。"],"tags":[]},{"title":"句","content":["惟有夜來蝴蝶夢，翩翩飛入刺桐花。"],"tags":[]}],"_id":"content:liu-chang-yan.json","_type":"json","_source":"content","_file":"liu-chang-yan.json","_extension":"json"}