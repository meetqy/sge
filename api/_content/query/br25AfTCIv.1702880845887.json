{"_path":"/sun-mai","_dir":"","_draft":false,"_partial":false,"_locale":"","title":"孫邁","children":[{"title":"簡寂觀作","content":["松接朝天路，鐘聞賈客船。","醮壇秋有月，丹井古無泉。"],"tags":[]},{"title":"齊山僧舍","content":["竹密通幽逕，橋橫逐澗斜。","陰崖聳圭璧，古蔓引龍蛇。","寺僻虛僧磬，亭荒足兔罝。","紫微今不見，著意採黄花。"],"tags":[]},{"title":"游齊山寺尋陳鴻斷碑","content":["萬木參天繞寺籬，一聲孤磬徹江湄。","樓邊已失陳鴻記，亭上猶存杜牧詩。","細雨乍經巖溜響，嫩苔長積石橋危。","知予好古心常切，僧與前山覓斷碑。"],"tags":[]},{"title":"劉僊石詩","content":["珍重標前史，名教萬古存。","誰知劉越石，便是洞天門。","變化終□測，神仙未易論。","後人采扣處，白石又黄昏。"],"tags":[]},{"title":"題義門胡氏華林書院","content":["潯陽風景接洪都，傳說胡君四世居。","詩句滿朝皆誦詠，君王旌孝表門閭。","數聞過客談多惠，幾欲憑僧去借書。","若把公卿名刻石，共瞻駟馬慕相如。"],"tags":[]}],"_id":"content:sun-mai.json","_type":"json","_source":"content","_file":"sun-mai.json","_extension":"json"}