{"_path":"/han-hong","_dir":"","_draft":false,"_partial":false,"_locale":"","title":"韓翃","children":[{"title":"酬程延秋夜即事見贈","content":["長簟迎風早，空城澹月華。","星河秋一雁，砧杵夜千家。","節候看應晚，心期臥亦賒。","向來吟秀句，不覺已鳴鴉。"],"tags":["唐诗三百首","写景","酬答","五言律诗"]},{"title":"同題仙游觀","content":["仙臺下見五城樓，風物淒淒宿雨收。","山色遙連秦樹晚，砧聲近報漢宮秋。","疎松影落空壇靜，細草香閑小洞幽。","何用別尋方外去，人間亦自有丹丘。"],"tags":["唐诗三百首","向往","七言律诗","游历"]},{"title":"寒食","content":["春城無處不飛花，寒食東風御柳斜。","日暮漢宮傳蠟燭，輕煙散入五侯家。"],"tags":["唐诗三百首","清明","寒食节","典故","七言绝句","讽刺"]}],"_id":"content:han-hong.json","_type":"json","_source":"content","_file":"han-hong.json","_extension":"json"}