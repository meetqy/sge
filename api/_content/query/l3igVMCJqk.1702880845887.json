{"_path":"/lu-wen-zhong","_dir":"","_draft":false,"_partial":false,"_locale":"","title":"呂文仲","children":[{"title":"禁林讌會之什","content":["青葱溫樹非塵境，鼇岫金鑾近日邊。","石壁天章垂雨露，璇題宸翰動雲烟。","西垣賈馬徵辭客，東觀蓬瀛集列仙。","讌喜酡顔飛玉斝，鏗鏘奮藻擘花牋。","唐虞盛化高千古，葵藿傾心祝萬年。","自顧薄才誠有媿，不知何以奉羣賢。"],"tags":[]},{"title":"題義門胡氏華林書院  其一","content":["世世趨庭列雁行，烟蘿泉石繞書堂。","分題月下聯書版，聚宴花前獻壽觴。","旌表异恩逢聖代，隠居佳致接仙鄉。","因知孝治垂風化，青史留名道允光。"],"tags":[]},{"title":"題義門胡氏華林書院  其二","content":["簪裾幾世住南昌，講學旌閭曄日光。","舊里葛山同井邑，遠方廬阜出門牆。","康成業自詩書顯，卜世家由孝弟彰。","二隠昔慚聯懿分，同將姓字列東堂。"],"tags":[]},{"title":"題義門胡氏華林書院  其三","content":["君家高誼冠南州，舊輯書堂聚北流。","北飯未嘗輕下客，名園不羨覓封侯。","挂冠令有陶彭澤，訪道人希許遠遊。","他年濯纓江海去，終期此日挹浮邱。"],"tags":[]}],"_id":"content:lü-wen-zhong.json","_type":"json","_source":"content","_file":"lü-wen-zhong.json","_extension":"json"}