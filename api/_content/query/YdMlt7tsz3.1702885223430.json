{"_path":"/tang-yue","_dir":"","_draft":false,"_partial":false,"_locale":"","title":"湯悅","children":[{"title":"送季大夫牧舒州","content":["却下烏臺建隼旟，侯封歸去襲龍舒。","嚴霜尚滿辭天闕，甘雨看隨入境車。"],"tags":[]},{"title":"奉和聖制送鄧王牧宣城","content":["千里陵陽同陝服，鑿門胙土寄親賢。","曙烟已別黄金殿，晚照重登白玉筵。","江上浮光宜雨後，郡中遠岫列窗前。","天心待報期年政，留與工師播管弦。"],"tags":[]},{"title":"早春寄華下同志","content":["正是花時節，思君寢復興。","市沽終不醉，春夢亦無憑。","嶽面懸清雨，河心走濁冰。","東門一條路，離恨正相仍。"],"tags":[]},{"title":"再次前韻代梅答","content":["託植經多稔，頃筐向盛時。","枝條雖已故，情分不曾移。","莫向階前老，還同鏡裏衰。","更應憐墮葉，殘吹挂蟲絲。"],"tags":[]}],"_id":"content:tang-yue.json","_type":"json","_source":"content","_file":"tang-yue.json","_extension":"json"}