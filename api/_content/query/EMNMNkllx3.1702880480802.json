{"_path":"/li-tao","_dir":"","_draft":false,"_partial":false,"_locale":"","title":"李濤","children":[{"title":"春社日寄李學士","content":["社翁今日沒心情，爲乞治聾酒一瓶。","惱亂玉堂將欲徧，依稀巡到第三廳。"],"tags":[]},{"title":"題泥水關不動尊院","content":["走却坐禪客，移將不動尊。","世間顛倒事，八萬四千門。"],"tags":[]},{"title":"贈山翁","content":["松蘿深處住，閑野不生愁。","鳥語烟嵐靜，水聲門戶秋。","花間歸洞路，山下釣魚舟。","沐浴聖王化，自憐絲滿頭。"],"tags":[]},{"title":"題處士林亭","content":["帝里高人宅，蒼苔遶徑深。","卷簾山入戶，摘菓鳥移林。","石沼養龜水，月臺留客琴。","生涯一樽酒，名利不關心。"],"tags":[]},{"title":"雜詩四首  其一","content":["滔滔東流水，赴海無歸期。","亭亭右轉日，今茲復來茲。","人生寄天地，百年七十稀。","思慮復營營，恐爲達此嗤。"],"tags":[]},{"title":"雜詩四首  其二","content":["燕雀賀厦屋，蟲蟻慕腥羶。","野花引飛蝶，古木來新蟬。","秋天百蟲吟，春天百鳥喧。","翟公真闇事，喜慍見色言。"],"tags":[]},{"title":"雜詩四首  其三","content":["明主不棄士，我自志山林。","爵服豈無華，才疏力難任。","鳥向深山棲，魚由深淵沉。","吾亦愛吾廬，高歌復微吟。"],"tags":[]},{"title":"雜詩四首  其四","content":["深巖有老翁，龐眉鬚鬢雪。","夜半呼我名，授我微妙訣。","字畫古籀樣，體勢訛復缺。","雙眸忽炯炯，須臾竟披閱。","至今得其傳，心會口難說。"],"tags":[]},{"title":"句","content":["一言寤主寧復聽，三諫不從歸去來。","諫晉主不從作。"],"tags":[]}],"_id":"content:li-tao.json","_type":"json","_source":"content","_file":"li-tao.json","_extension":"json"}