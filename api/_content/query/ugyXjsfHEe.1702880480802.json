{"_path":"/qiu-wei","_dir":"","_draft":false,"_partial":false,"_locale":"","title":"丘爲","children":[{"title":"尋西山隱者不遇","content":["絕頂一茅茨，直[上]三十里。","扣關無僮僕，窺室唯案几。","若非巾柴車，應是釣秋水。","差池不相見，黽勉空仰止。","草色新雨中，松聲晚牕裏。","及茲契幽絕，自足蕩心耳。","雖無賓主意，頗得清淨理。","興盡方下山，何必待之子。"],"tags":["唐诗三百首","五言古诗","友情"]}],"_id":"content:qiu-wei.json","_type":"json","_source":"content","_file":"qiu-wei.json","_extension":"json"}