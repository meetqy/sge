{"_path":"/zhang-qi-xian","_dir":"","_draft":false,"_partial":false,"_locale":"","title":"張齊賢","children":[{"title":"致仕後戲贈故人","content":["午橋今得晉公廬，花竹烟雲興有餘。","師亮白頭心已足，四登兩府九尚書。"],"tags":[]},{"title":"自警詩","content":["慎言渾不畏，忍事又何妨。","國法須遵守，人非莫舉揚。","無私仍克己，直道更和光。","此箇如端的，天應降吉祥。"],"tags":[]},{"title":"華清宮","content":["當時不是不窮奢，民樂昇平少嘆嗟。","姚宋未亡妃子在，塵埃那得到中華。"],"tags":[]},{"title":"豫章胡氏華林書堂","content":["一百年來烟爨同，衣冠江左慕家風。","兒孫歌舞詩書內，鄉黨優游禮讓中。","孝弟筠編爭紀錄，門閭天語賜褒崇。","莫將六闕方朱氏，葉葉蒸嘗奉始終。"],"tags":[]},{"title":"答西京留守惠花酒","content":["有花無酒頭慵舉，有酒無花眼倦開。","好是西園無事日，洛陽花酒一齊來。"],"tags":[]},{"title":"石將軍南征賦贈","content":["五花密布生門出，三令重宣夙將聽。","劃地豈能容賊窟，指天不許見妖星。","醪投漢水期分飲，石削巴丘待勒銘。","洗盡甲兵安草木，君山依舊望中青。"],"tags":[]},{"title":"贈賀蘭棲真","content":["日耕雲耨雜芝田，洞府遊多隠奉仙。","聳秀萬尋連翠嶠，澄明一派接靈泉。","鳳書昔降幽居側，鶴駕曾朝瑞日邊。","四海高名誰可並，赤松黄石好齊眉。"],"tags":[]}],"_id":"content:zhang-qi-xian.json","_type":"json","_source":"content","_file":"zhang-qi-xian.json","_extension":"json"}