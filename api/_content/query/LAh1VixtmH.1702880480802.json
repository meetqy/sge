{"_path":"/liu-kai","_dir":"","_draft":false,"_partial":false,"_locale":"","title":"柳開","children":[{"title":"袁姬哀辭","content":["彼美袁姬兮，柔芳懿懿。","瑶沈蕣瘁兮，追惟弗洎。","陰質弱卑兮，資陽望貴。","壽康攸遂兮，夭愆所利。","北塞南荒兮，偕行萬里。","寧期不修兮，溘然而逝。","奔服勤劬兮，喪爾母子。","恫毒我懷兮，摧傷骨髓。","高旻孔仁兮，皇適予委。","明知有生兮，亦必有死。","無如奈何兮，情思岡已。","倏焉胡往兮，音容莫寄。","餘玩遺香兮，忍孰爲視。","桂山嶄嶄兮，翠攢若指。","曷能可忘兮，我心於此。","西流之日兮，東流之水。","瞬息一去兮，終天遠矣。"],"tags":[]},{"title":"贈夢英詩","content":["晝光夜魄陰陽祖，五緯天立五行父。","萬靈蕃昌根此樹，剛柔各鬭清濁聚。","形類紛然填下土，精英閒見羣寧侶。","雄劇唯神時可主，功格無先明競睹。","捨羊犬猪用彪虎，氣包茫昧廓區宇。","刓髮披緇心有取，蛻免羈跼脫潜去。","身投西佛學東魯，塵視諸徒飈遠舉。","狂呼飽醉賤今古，公室侯庭迎走戶。","如攀喬柯腰俯僂，搜經抉誥將完補。","聲號大荒鏗簨簴，筆詬斯冰卑爾汝。","戟枝曳陣孰禦侮，二十游秦老還楚。","蛟蟠枯泓驥追鼠，停舟湘濆吾興語。","歸返終南恨睽阻。"],"tags":[]},{"title":"諷虞嬪詩","content":["惟堯則天舜弗復，誕妃岡極恩亭育。","遏密無聞血盈目，南巡胡爲淚染竹。","父輕夫重當何淑，沅湘岸筠烟莓覆。","凝紋疊斑殷郁郁，猿緣鼯號鉤輈宿。","朋悽助惋聲幾哭，賸疑下尤禹湮瀆。","功充民戴荷百祿，重暉並耀難停轂。","元居不寧逝如逐，悲啼負冤生莫卜。","卒顛沈瀾遠昌族，謳訟肇私歸永福，柔陰慘尅咎深速。","前睇九山排矗矗，到今雲顔愁可掬。"],"tags":[]},{"title":"贈諸進士詩","content":["今年舉進士，必誰登高第。","孫傳及孫僅，外復有丁謂。","到京見陳訪，好尚同韓洎。","館中諸仙郎，綸閤賢三字。","翰林四主人，列辟羣英粹。","厝騰走大名，淜轟天邑沸。","怒浪航斯濟，駿蹄御良轡。","緣險徑梯空，餓腸勞填味。","我何爲欣歡，名身苦將悴。","北塞絕戎勳，南荒政遭墜。","焦焦家殫窮，口衆食增累。","雛豝餘十輩，業學莫能器。","髮白壯心衰，不覺老之至。","跼縮步九衢，羞畏同腐婢。","仰瞻爾數子，吾道終焉寄。","無爲忽于予，斯文幸專繼。"],"tags":[]},{"title":"與姪柳瀛","content":["皇唐二百八十年，柳氏家門世有賢。","出衆文章惟子厚，不羣書札獨公權。","本朝事去同灰燼，聖代吾思紹衫先。","感歎盡應餘慶在，今來見汝又堪憐。"],"tags":[]},{"title":"塞上","content":["鳴髇直上一千尺，天靜無風聲更乾。","碧眼胡兒三百騎，盡提金勒向雲看。"],"tags":["边塞","古诗三百首","写人","宋诗"]},{"title":"磐石","content":["古寺聳山椒，公堂去不遥。","尋僧忘俗慮，盤道出塵囂。","疏箔捲煙霧，明時望泬漻。","漁翁江上立，指我在雲霄。"],"tags":[]},{"title":"楚南偉觀樓","content":["洗盡蠻烟幾案空，登臨直見楚山雄。","坐當鴻鵠高飛處，身在乾坤灝氣中。","木落有情瞻北闕，霜輕無夢入西風。","凭蘭自是蓬瀛客，獨對瀟湘與未窮。"],"tags":[]},{"title":"句  其一","content":["空門今日見張華。"],"tags":[]},{"title":"句  其二","content":["九重城闕新天子，萬卷詩書老舍人。"],"tags":[]}],"_id":"content:liu-kai.json","_type":"json","_source":"content","_file":"liu-kai.json","_extension":"json"}