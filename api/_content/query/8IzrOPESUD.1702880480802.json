{"_path":"/meng-hao-ran","_dir":"","_draft":false,"_partial":false,"_locale":"","title":"孟浩然","children":[{"title":"秋登蘭山寄張五","content":["北山白雲裏，隱者自怡悅。","相望試登高，心飛逐鳥滅。","愁因薄暮起，興是清秋發。","時見歸村人，沙行渡頭歇。","天邊樹若薺，江畔舟如月。","何當載酒來，共醉重陽節。"],"tags":["唐诗三百首","五言古诗","秋天","登高","山","怀人"]},{"title":"夏日南亭懷辛大","content":["山光忽西落，池月漸東上。","散髮乘夕涼，開軒臥閑敞。","荷風送香氣，竹露滴清響。","欲取鳴琴彈，恨無知音賞。","感此懷故人，中宵勞夢想。"],"tags":["唐诗三百首","五言古诗","友情","夏天","怀人"]},{"title":"宿業師山房期丁大不至","content":["夕陽度西嶺，羣壑倏已暝。","松月生夜涼，風泉滿清聽。","樵人歸欲盡，煙鳥棲初定。","之子期宿來，孤琴候蘿逕。"],"tags":["唐诗三百首","五言古诗","写景"]},{"title":"夜歸鹿門山歌","content":["山寺鐘鳴晝已昏，漁梁渡頭爭渡喧。","人隨沙路向江村，余亦乘舟歸鹿門。","鹿門月照開煙樹，忽到龐公棲隱處。","巖扉松徑長寂寥，惟有幽人夜來去。"],"tags":["唐诗三百首","写景","归隐","七言古诗"]},{"title":"望洞庭湖贈張丞相","content":["八月湖水平，涵虛混太清。","氣蒸雲夢澤，波撼岳陽城。","欲濟無舟楫，端居恥聖明。","坐觀垂釣者，空有羨魚情。"],"tags":["唐诗三百首","洞庭湖","描写水","山水","八年级上册(课外)","五言律诗","初中古诗","水","带有地名","写水","地名"]},{"title":"秦中感秋寄遠上人","content":["一丘常欲臥，三徑苦無資。","北土非吾願，東林懷我師。","黃金然桂盡，壯志逐年衰。","日夕涼風至，聞蟬但益悲。"],"tags":["唐诗三百首","归隐","抒情","五言律诗"]},{"title":"宿桐廬江寄廣陵舊遊","content":["山暝聞猿愁，滄江急夜流。","風鳴兩岸葉，月照一孤舟。","建德非吾土，維揚憶舊遊。","還將兩行淚，遙寄海西頭。"],"tags":["唐诗三百首","描写水","五言律诗","怀人","写水"]},{"title":"早寒江上有懷","content":["木落雁南度，北風江上寒。","我家襄水上，遙隔楚雲端。","鄉淚客中盡，孤帆天際看。","迷津欲有問，平海夕漫漫。"],"tags":["唐诗三百首","八年级上册(课外)","思归","五言律诗","初中古诗","思乡"]},{"title":"留別王侍御維","content":["寂寂竟何待，朝朝空自歸。","欲尋芳草去，惜與故人違。","當路誰相假，知音世所稀。","秪應守索寞，還掩故園扉。"],"tags":["唐诗三百首","归隐","友情","离别","哀怨","五言律诗"]},{"title":"清明日宴梅道士房","content":["林臥愁春盡，開軒覽物華。","忽逢青鳥使，邀入赤松家。","丹竈初開火，仙桃正落花。","童顏若可駐，何惜醉流霞。"],"tags":["唐诗三百首","五言律诗"]},{"title":"與諸子登峴山","content":["人事有代謝，往來成古今。","江山留勝跡，我輩復登臨。","水落魚梁淺，天寒夢澤深。","羊公碑字在，讀罷淚沾襟。"],"tags":["唐诗三百首","吊古伤今","隋・唐・五代","五言律诗"]},{"title":"過故人莊","content":["故人具雞黍，邀我至田家。","綠樹村邊合，青山郭外斜。","開筵面場圃，把酒話桑麻。","待到重陽日，還來就菊花。"],"tags":["唐诗三百首","生活","田园","友情","初中古诗","五言律诗","山","七年级上册(课外)","四年级上册"]},{"title":"歲暮歸南山","content":["北闕休上書，南山歸敝廬。","不才明主棄，多病故人疎。","白髮催年老，青陽逼歲除。","永懷愁不寐，松月夜窗虛。"],"tags":["唐诗三百首","抒情","失意"]},{"title":"歲除夜有懷","content":["迢遞三巴路，羈危萬里身。","亂山殘雪夜，孤燈異鄉人。","漸與骨肉遠，轉於奴僕親。","那堪正飄泊，來日歲華新。"],"tags":["唐诗三百首","羁旅","五言律诗","春节","思乡"]},{"title":"春曉","content":["春眠不覺曉，處處聞啼鳥。","夜來風雨聲，花落知多少。"],"tags":["唐诗三百首","春","写景","一年级下册","惜春","五言绝句","小学古诗"]},{"title":"宿建德江","content":["移舟泊煙渚，日暮客愁新。","野曠天低樹，江清月近人。"],"tags":["唐诗三百首","描写水","写景","思乡","水","月亮","五言绝句","写水"]}],"_id":"content:meng-hao-ran.json","_type":"json","_source":"content","_file":"meng-hao-ran.json","_extension":"json"}