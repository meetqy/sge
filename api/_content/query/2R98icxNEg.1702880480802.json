{"_path":"/pan-ruo-chong","_dir":"","_draft":false,"_partial":false,"_locale":"","title":"潘若沖","children":[{"title":"留鶴贈廖融","content":["峭格數年同野興，一官才罷共船歸。","稻粱少飼教長瘦，羽翼無傷任遠飛。","側耳聽吟侵靜燭，銜花作舞带斜暉。","朝天萬里不將去，留伴高人向釣磯。"],"tags":[]},{"title":"寄南嶽廖融","content":["曾經別墅住行蹤，春浪和烟撼釣筒。","共步幽亭連石蘚，寄眠靜榻带松風。","秋來頻夢嶽雲白，別後應添鶴頂紅。","又泛汴舟隨汴水，不堪南望思忡忡。"],"tags":["衡山"]},{"title":"聞融與鶴相繼而亡感賦絕句","content":["南嶽僧來共歎吁，風亭月榭已荒蕪。","先生去世未十日，留伴高吟鶴亦徂。"],"tags":["衡山"]},{"title":"哭廖融","content":["天喪我良知，無言雙淚垂。","惟求相見夢，永絕寄來詩。","應有異人吊，從茲雅道衰。","春風古原上，新塚草離離。"],"tags":[]},{"title":"贈王正己","content":["兩捧歌詩寄，公餘即展開。","無時惟北望，何日逐南來。","夢裏得芳草，笛中聞落梅。","終朝一携手，江上有樓臺。"],"tags":[]}],"_id":"content:pan-ruo-chong.json","_type":"json","_source":"content","_file":"pan-ruo-chong.json","_extension":"json"}