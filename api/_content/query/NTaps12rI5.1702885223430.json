{"_path":"/zhang-wei","_dir":"","_draft":false,"_partial":false,"_locale":"","title":"張維","children":[{"title":"十詠圖 太守馬大卿會六老於南園","content":["賢侯美化行南國，華髮欣欣奉宴娛。","政績已聞同水薤，恩輝遂喜及桑榆。","休言身外榮名好，但恐人間此會無。","他日定知傳好事，丹青寧羨洛中圖。"],"tags":[]},{"title":"十詠圖 庭鶴","content":["戢翼盤桓傍小庭，不無清夜夢烟汀。","靜翹月色一團素，閑啄苔錢數點青。","終日稻粱聊自足，滿前雞鶩漫相形。","已隨秋意歸詩筆，更與幽棲上畫屏。"],"tags":[]},{"title":"十詠圖 玉蝴蝶花","content":["雪朵中間蓓蕾齊，驟開尤覺繡工遲。","品高多說瓊花似，曲妙誰將玉笛吹。","散舞不休零晚樹，團飛無定撼風枝。","漆園如有須爲夢，若在藍田種更宜。"],"tags":[]},{"title":"十詠圖 孤帆","content":["江心雲破處，遥見去帆孤。","浪闊疑升漢，風高若泛湖。","依微過遠嶼，彷佛落荒蕪。","莫問乘舟客，利名同一途。"],"tags":[]},{"title":"十詠圖 宿清江小舍","content":["菰葉青青綠荇齊。"],"tags":[]},{"title":"十詠圖 歸燕","content":["社燕秋歸何處鄉，羣雛齊老稻青黄。","猶能時暫棲庭樹，漸覺稀疏度苑牆。","已任風庭下簾幕，却隨烟艇過瀟湘。","前春認得安巢所，應免差池揀杏梁。"],"tags":[]},{"title":"十詠圖 聞砧","content":["遥野空林砧杵聲，淺沙棲雁自相鳴。","西風送響暝色靜，久客感秋愁思生。","何處征人移塞帳，即時新月落江城。","不知今夜搗衣曲，欲寫秋閨多少情。"],"tags":[]},{"title":"十詠圖 宿後陳莊","content":["臘凍初開苕水清，烟村遠郭漫吟行。","灘頭斜日鳬鷖隊，枕上西風鼓角聲。","一棹寒燈隨夜釣，滿犁膏雨趁春耕。","誰言五福仍須富，九十年餘樂太平。"],"tags":[]},{"title":"十詠圖 送丁遜秀才赴舉","content":["鵬去天池鳳翼隨，風雲高處約先飛。","青袍賜宴出關近，带取瓊林春色歸。"],"tags":[]},{"title":"十詠圖 貧女","content":["蒿簪掠鬢布裁衣，水鑑雖明亦嬾窺。","數畝秋禾滿家食，一機官帛幾梭絲。","物爲貴寶天應與，花有秋香春不知。","多少年來豪族女，總教時樣畫蛾眉。"],"tags":[]},{"title":"次經略舍人韻","content":["列岫凌虛滃翠嵐，龍泓澄澈七星涵。","巖瞻好向西湖著，飛去何妨自嶺南。"],"tags":["西湖"]},{"title":"和劉穎","content":["不賢那得似長城，偶向潢池盜弄兵。","靜沼何妨無事飲，幽尋聊記所居名。","千山倒影湖新復，兩洞潛珍景旋生。","紀事還須武陵筆，亭成唯擬看題榮。"],"tags":[]},{"title":"題張公洞","content":["年來行樂與民同，探穴追蹤太史公。","幽洞初開名易著，蒼崖新刻句難工。","風驅俗駕松扉外，雲鎖仙丹石室中。","付與山僧司管鑰，勿教勝地草蒙茸。"],"tags":[]}],"_id":"content:zhang-wei.json","_type":"json","_source":"content","_file":"zhang-wei.json","_extension":"json"}