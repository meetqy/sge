{"_path":"/wu-shu","_dir":"","_draft":false,"_partial":false,"_locale":"","title":"吳淑","children":[{"title":"送僧歸天寧萬年禪院","content":["偶携筇杖辭青嶂，便賜蘭牙染紫衣。","城闕暫隨明月至，江湖還共白雲歸。","樓中夕照山川秀，盤裏春蔬筍蕨肥。","我爲浮名閒未得，他時蓮社願相依。"],"tags":[]},{"title":"題義門胡氏華林書院","content":["高隠仙山下，依山携草堂。","窮年樂石水，切意玩縑緗。","竹徑來嵇阮，魚梁集惠莊。","論文探致極，尋古襲遺芳。","沉意詩書苑，游心翰墨場。","海鵬潜羽翼，露豹郁文章。","俠洽千門慶，聯翩却桂香。","活和資勝景，變化得神方。","虛檻臨寒水，平皋占夕陽。","溪雲蒸柱礎，嵐氣潤衣裳。","露葉飄書幌，風花落酒觴。","往還乘月喜，酬唱爲春忙。","宗族傳雍睦，門閭被寵光。","高情誰可及，積善不能量。","顧我何爲者，多年別故鄉。","他時歸計遂，依附葺雲房。"],"tags":[]},{"title":"句  其一","content":["浴殿夜凉初閣筆，渚宮秋晚得懸車。"],"tags":[]},{"title":"句  其二","content":["曉羹沉玉杵，寒鮓疊金綿。"],"tags":[]}],"_id":"content:wu-shu.json","_type":"json","_source":"content","_file":"wu-shu.json","_extension":"json"}