{"_path":"/wang-yuan","_dir":"","_draft":false,"_partial":false,"_locale":"","title":"王元","children":[{"title":"懷翁宏","content":["獨夜思君切，無人知此情。","滄洲歸未得，華髮別來生。","孤館木初落，高空月正明。","遠書多隔歲，猶念沒前程。"],"tags":[]},{"title":"登祝融峰","content":["草疊到孤頂，身齊高鳥翔。","勢疑撞翼軫，翠欲滴瀟湘。","雲濕幽崖滑，風梳古木香。","晴空聊縱目，杳杳極窮荒。"],"tags":[]},{"title":"聽琴","content":["拂塵開素匣，有客獨傷時。","古調俗不樂，正聲君自知。","寒泉出澗澀，老檜倚風悲。","縱有來聽者，誰堪繼子期。"],"tags":[]},{"title":"題鄧真人遺址","content":["三千功滿輕升去，留得山前舊隠基。","但見白雲長掩映，不知浮世幾興衰。","松梢風觸霓旌動，棕葉霜沾鶴翅垂。","近代無人尋異事，野泉噴月瀉秋池。"],"tags":[]},{"title":"悼李韶","content":["韶也命何奇，生前與世違。","貧棲古梵剎，終著舊麻衣。","雅句僧抄遍，孤墳客吊稀。","故園今孰在，應見夢中歸。"],"tags":[]},{"title":"句  其一","content":["伴行唯瘦鶴，尋寺入深雲。"],"tags":[]},{"title":"句  其二","content":["江城賣藥常將鶴，古寺看碑不下馿。"],"tags":[]}],"_id":"content:wang-yuan.json","_type":"json","_source":"content","_file":"wang-yuan.json","_extension":"json"}