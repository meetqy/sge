{"_path":"/wang-hu","_dir":"","_draft":false,"_partial":false,"_locale":"","title":"王祜","children":[{"title":"南陽酇詩","content":["置酒向南宮，分明將將雄。","指蹤爲第一，大國賞元戎。","似續惟人傑，危忘盡狗功。","賢哉垂儉德，千古仰清風。"],"tags":[]},{"title":"贈率子連  其一","content":["下瞰虛空臨絕澗，上排烟霧倚山顛。","四邊險絕無猿鳥，獨卧深雲三十年。"],"tags":[]},{"title":"贈率子連  其二","content":["古星當崖映日間，年年常伴白雲閑。","糇糧丹火何從出，四面無人見下山。"],"tags":[]},{"title":"贈率子連  其三","content":["心意逍遥物莫知，山中山下識人稀。","想君絕慮離塵土，不是王喬即令威。"],"tags":[]},{"title":"句  其一","content":["花片已隨山下水，雲層虛鎖河中春。"],"tags":[]},{"title":"句  其二","content":["詩狂直欲吞雲霧，酒渴何妨吸洞庭。"],"tags":["洞庭湖"]}],"_id":"content:wang-hu.json","_type":"json","_source":"content","_file":"wang-hu.json","_extension":"json"}