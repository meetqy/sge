{"_path":"/wei-ying-wu","_dir":"","_draft":false,"_partial":false,"_locale":"","title":"韋應物","children":[{"title":"寄李儋元錫","content":["去年花裏逢君別，今日花開已一年。","世事茫茫難自料，春愁黯黯獨成眠。","身多疾病思田里，邑有流亡愧俸錢。","聞道欲來相問訊，西樓望月幾廻圓。"],"tags":["唐诗三百首","思念","友人","忧国忧民","七言律诗"]},{"title":"寄全椒山中道士","content":["今朝郡齋冷，忽念山中客。","澗底束荆薪，歸來煮白石。","欲持一瓢酒，遠慰風雨夕。","落葉滿空山，何處尋行跡。"],"tags":["唐诗三百首","五言古诗","怀念"]},{"title":"秋夜寄丘二十二員外","content":["懷君屬秋夜，散步詠涼天。","山空松子落，幽人應未眠。"],"tags":["唐诗三百首","秋天","怀人","五言绝句"]},{"title":"賦得暮雨送李胄","content":["楚江微雨裏，建業暮鐘時。","漠漠帆來重，冥冥鳥去遲。","海門深不見，浦樹遠含滋。","相送情無限，沾襟比散絲。"],"tags":["唐诗三百首","写雨","友情","送别","五言律诗","雨"]},{"title":"送楊氏女","content":["永日方慼慼，出門復悠悠。","女子今有行，大江泝輕舟。","爾輩況無恃，撫念益慈柔。","幼爲長所育，兩別泣不休。","對此結中腸，義往難復留。","自小闕內訓，事姑貽我憂。","賴茲託令門，仁恤庶無尤。","貧儉誠所尚，資從豈待周。","孝恭遵婦道，容止順其猷。","別離在今晨，見爾當何秋。","居閑始自遣，臨感忽難收。","歸來視幼女，零淚緣纓流。"],"tags":["唐诗三百首","送别","感伤","五言古诗"]},{"title":"長安遇馮著","content":["客從東方來，衣上灞陵雨。","問客何爲來，采山因買斧。","冥冥花正開，颺颺燕新乳。","昨別今已春，鬢絲生幾縷。"],"tags":["唐诗三百首","叙事","同情","抒情","五言古诗"]},{"title":"夕次盱眙縣","content":["落帆逗淮鎮，停舫臨孤驛。","浩浩風起波，冥冥日沈夕。","人歸山郭暗，雁下蘆洲白。","獨夜憶秦關，聽鐘未眠客。"],"tags":["唐诗三百首","五言古诗","写景","抒情","思乡"]},{"title":"東郊","content":["吏舍跼終年，出郊曠清曙。","楊柳散和風，青山澹吾慮。","依叢適自憩，緣澗還復去。","微雨靄芳原，春鳩鳴何處？樂幽心屢止，遵事跡猶遽。","終罷斯結廬，慕陶真可庶。"],"tags":["唐诗三百首","春天","生活"]},{"title":"滁州西澗","content":["獨憐幽草澗邊生，上有黃鸝深樹鳴。","春潮帶雨晚來急，野渡無人舟自橫。"],"tags":["唐诗三百首","春","山水","写景","抒情","初中古诗","七言绝句","水","七年级下册(课外)"]},{"title":"和晉陵陸丞早春遊望","content":["獨有宦遊人，偏驚物候新。","雲霞出海曙，梅柳渡江春。","淑氣催黃鳥，晴光照綠蘋。","忽聞歌苦調，歸思欲霑巾。"],"tags":["春天","唐诗三百首","伤怀","和诗","思乡","五言律诗"]},{"title":"淮上喜會梁川故人","content":["江漢曾爲客，相逢每醉還。","浮雲一別後，流水十年間。","歡笑情如舊，蕭疎鬢已斑。","何因北歸去，淮上對秋山。"],"tags":["唐诗三百首","友情","五言律诗"]},{"title":"郡齋雨中與諸文士燕集","content":["兵衛森畫戟，宴寢凝清香。","海上風雨至，逍遙池閣涼。","煩疴近消散，嘉賓復滿堂。","自慙居處崇，未覩斯民康。","理會是非遣，性達形迹忘。","鮮肥屬時禁，蔬果幸見嘗。","俯飲一杯酒，仰聆金玉章。","神歡體自輕，意欲凌風翔。","吳中盛文史，羣彥今汪洋。","方知大藩地，豈曰財賦疆。"],"tags":["唐诗三百首","五言古诗","宴会"]},{"title":"初發揚子寄元大校書","content":["悽悽去親愛，泛泛入煙霧。","歸棹洛陽人，殘鐘廣陵樹。","今朝此爲別，何處還相遇。","世事波上舟，沿洄安得住。"],"tags":["唐诗三百首","离别","五言古诗","依恋"]}],"_id":"content:wei-ying-wu.json","_type":"json","_source":"content","_file":"wei-ying-wu.json","_extension":"json"}