{"_path":"/zhong-fang","_dir":"","_draft":false,"_partial":false,"_locale":"","title":"种放","children":[{"title":"瀟湘感事","content":["離離江草與江花，往事洲邊歎復嗟。","漢傅有才終去國，楚臣無罪亦沈沙。","淒凉野浦寒飛雁，牢落汀祠晚聚鴉。","無限清忠沉浪底，滔滔千頃屬漁家。"],"tags":[]},{"title":"寄懷","content":["予生背時性孤僻，自信已道輕浮名。","中途失計被簪紱，目睹榮辱心潛驚。","雖從鵷鸞共班序，常恐青蠅微有聲。","清風滿壑石田在，終謝吾君甘退耕。"],"tags":[]},{"title":"寄二華隠者","content":["我本厭虛名，致身天子庭。","不終高尚事，有媿少微星。","北闕空追悔，西山羨獨醒。","秋風舊期約，何日去冥冥。"],"tags":[]},{"title":"無題","content":["樓臺縹緲路岐傍，共說祈真白玉堂。","株樹風高低絳節，靈臺香冷醮虛皇。","名傳六合何昭晰，事隔三清限渺茫。","欲識當年漢家意，竹宮梧殿更淒凉。"],"tags":[]},{"title":"夏日山居","content":["陰陰林木靜，寂寂無人境。","紅綻紫葳香，嵐沈玉膏冷。","看雲時獨坐，慎事常中省。","何客馭風來，新篁動疏影。"],"tags":[]},{"title":"諭蒙","content":["大盈卑百瀆，自成浮天潯。","崇丘下累塊，竟爲蔽日深。","王者在謙小，夙惟堯禹心。","拜言尊賢仁，慎德棄珠金。","自滿九族散，匪驕百善尋。","炳茲夏商鑒，滅國因夸淫。"],"tags":[]},{"title":"酬陳齊民見寄","content":["竹扉常晝掩，幽僻置身安。","自委漁樵分，因思出處難。","周庭方設燎，漢將尚封壇。","莫問漁樵意，人寰事萬端。"],"tags":[]},{"title":"酴醿","content":["生成從火令，顔色占中央。","綠葉排圜翠，青苞蓄異香。","叢陰周曲幹，纖刺比鋒芒。"],"tags":[]},{"title":"詠桃","content":["習習香薰薄薄烟，杏遲梅早不同妍。","山齋盡日無鸞□，只與幽人伴醉眠。"],"tags":[]},{"title":"句  其一","content":["綠萼紅葩晚態新，風流如陣戰愁人。"],"tags":[]},{"title":"句  其二","content":["胡雛負恩信，聖主恥干戈。"],"tags":[]},{"title":"句  其三","content":["雖有明時約。"],"tags":[]},{"title":"句  其四","content":["東君若要分流品。"],"tags":[]}],"_id":"content:zhong-fang.json","_type":"json","_source":"content","_file":"zhong-fang.json","_extension":"json"}