{"_path":"/zhao-pu","_dir":"","_draft":false,"_partial":false,"_locale":"","title":"趙普","children":[{"title":"雪中駕幸敝廬恭紀","content":["貞元重數莢，滕六劇霏花。","漠漠初濡砌，皚皚欲聚沙。","閭閻銀作界，宮闕玉爲家。","調鼎慚鹽撒，霑溫覺絮加。","瑞凝三殿瓦，欣動五雲車。","冰柱撐茅屋，瓊枝擁翠華。","微行停蹕警，冷漏靜街譁。","具野曾無隗，磻溪豈問牙。","公然門駐輦，那信室盤蝸。","積素堪麟畫，飛黄想兔罝。","一庭看曳練，十道趣宣麻。","戎索籌先後，雄才辨等差。","神威殷地軸，御指落天花。","表賀甘朝穩，裴功敢夜誇。","雪山行獻琯，早晚到星槎。"],"tags":[]}],"_id":"content:zhao-pu.json","_type":"json","_source":"content","_file":"zhao-pu.json","_extension":"json"}