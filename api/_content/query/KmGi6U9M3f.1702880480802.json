{"_path":"/cen-can","_dir":"","_draft":false,"_partial":false,"_locale":"","title":"岑參","children":[{"title":"與高適薛據慈恩寺浮圖","content":["塔勢如湧出，孤高聳天宮。","登臨出世界，磴道盤虛空。","突兀壓神州，崢嶸如鬼工。","四角礙白日，七層摩蒼穹。","下窺指高鳥，俯聽聞驚風。","連山若波濤，奔湊似朝東。","青槐夾馳道，宮館何玲瓏。","秋色從西來，蒼然滿關中。","五陵北原上，萬古青濛濛。","淨理了可悟，勝因夙所宗。","誓將挂冠去，覺道資無窮。"],"tags":["唐诗三百首","五言古诗","景点","写景","忧思","写塔"]},{"title":"白雪歌送武判官歸京","content":["北風捲地白草折，胡天八月即飛雪。","忽然一夜春風來，千樹萬樹梨花開。","散入珠簾濕羅幕，狐裘不煖錦衾薄。","將軍角弓不得控，都護鐵衣冷難着。","瀚海闌干百丈冰，愁雲黲淡萬里凝。","中軍置酒飲歸客，胡琴琵琶與羌笛。","紛紛暮雪下轅門，風掣紅旗凍不翻。","輪臺東門送君去，去時雪滿天山路。","山迴路轉不見君，雪上空留馬行處。"],"tags":["唐诗三百首","写雪","友情","咏物","八年级下册(课内)","送别","雪","初中古诗","冬天","山","七言古诗","咏物诗"]},{"title":"輪臺歌奉送封大夫出師西征","content":["輪臺城頭夜吹角，輪臺城北旄頭落。","羽書昨夜過渠黎，單于已在金山西。","戍樓西望煙塵黑，漢兵屯在輪臺北。","上將擁旄西出征，平明吹笛大軍行。","四邊伐鼓雪海湧，三軍大呼陰山動。","虜塞兵氣連雲屯，戰場白骨纏草根。","劒河風急雪片闊，沙口石凍馬蹄脫。","亞相勤王甘苦辛，誓將報主靜邊塵。","古來青史誰不見，今見功名勝古人。"],"tags":["唐诗三百首","战争","生活","七言古诗","赞扬","边塞","将士"]},{"title":"走馬川行奉送出師西征","content":["君不見走馬川行雪海邊，平沙莽莽黃入天。","輪臺九月風夜吼，一川碎石大如斗，隨風滿地石亂走。","匈奴草黃馬正肥，金山西見煙塵飛。","漢家大將西出師，將軍金甲夜不脫。","半夜軍行戈相撥，風頭如刀面如割。","馬毛帶雪汗氣蒸，五花連錢旋作冰。","幕中草檄硯水凝，虜騎聞之應膽懾。","料知短兵不敢接，車師西門佇獻捷。"],"tags":["唐诗三百首","写马","写风","送别","初中古诗","七言古诗","九年级下册(课外)","风","边塞","赞美","马","将士"]},{"title":"寄左省杜拾遺","content":["聯步趨丹陛，分曹限紫微。","曉隨天仗入，暮惹御香歸。","白髮悲花落，青雲羨鳥飛。","聖朝無闕事，自覺諫書稀。"],"tags":["唐诗三百首","仕途","五言律诗","感慨"]},{"title":"奉和中書舍人賈至早朝大明宮","content":["雞鳴紫陌曙光寒，鶯囀皇州春色闌。","金闕曉鐘開萬戶，玉階仙仗擁千官。","花迎劒珮星初落，柳拂旌旗露未乾。","獨有鳳皇池上客，陽春一曲和皆難。"],"tags":["唐诗三百首","七言律诗","唱和"]},{"title":"逢入京使","content":["故園東望路漫漫，雙袖龍鍾淚不乾。","馬上相逢無紙筆，憑君傳語報平安。"],"tags":["唐诗三百首","生活","边塞","初中古诗","七言绝句","思乡","七年级下册(课外)"]}],"_id":"content:cen-can.json","_type":"json","_source":"content","_file":"cen-can.json","_extension":"json"}