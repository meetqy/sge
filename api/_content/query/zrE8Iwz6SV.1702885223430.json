{"_path":"/zhang-wu-meng","_dir":"","_draft":false,"_partial":false,"_locale":"","title":"張無夢","children":[{"title":"凝真宮","content":["五雲深鎖洞門深，躡屐攀蘿特地尋。","烟靄不藏塵外路，神仙遺下水中金。","喜游汗漫華胥宅，重憶崆峒至道心。","不得方平同一醉，紅霞零落我罇琴。"],"tags":[]},{"title":"桐柏崇道觀","content":["桐柏觀周匝，千峰累翠螺。","地高陰氣少，天近日光多。","三井雲雷起，一壇鸞鶴過。","誰言紫微後，無客繼仙科。"],"tags":[]},{"title":"福聖觀","content":["台山卜隠十餘秋，曾伴仙翁處處游。","瀑布長流天上雪，翠屏高倚洞前樓。","雲堆華頂尋飈馭，月滿靈谿狎海鷗。","此地重歸別得路，赤城玉府透瀛洲。"],"tags":[]},{"title":"天台福聖觀","content":["天台瀑布落青天，觀在天台瀑布邊。","道士祇今燒藥處，仙翁曾是種芝田。","龍居古洞遺殘雨，鶴出高巢點破煙。","暫別靈溪遊五嶽，不知重到又何年。"],"tags":[]},{"title":"句","content":["壺中一粒長生藥，待與蘇州太守分。"],"tags":[]}],"_id":"content:zhang-wu-meng.json","_type":"json","_source":"content","_file":"zhang-wu-meng.json","_extension":"json"}