{"_path":"/jia-yi","_dir":"","_draft":false,"_partial":false,"_locale":"","title":"賈宜","children":[{"title":"題義門胡氏華林書院","content":["滕王閣畔斗星傍，此處幽人構草堂。","鶴散窗含松島露，客來衣带橘洲香。","詔旌門第殊恩沛，教被鄉閭益訟藏。","小圃花時三徑雪，朝昏誰共對琴觴。"],"tags":["滕王阁"]},{"title":"惜誓","content":["惜余年老而日衰兮，岁忽忽而不反。","登苍天而高举兮，历众山而日远。","观江河之纡曲兮，离四海之霑濡。","攀北极而一息兮，吸沆瀣以充虚。","飞朱鸟使先驱兮，驾太一之象舆。","苍龙蚴虯于左骖兮，白虎骋而为右騑。","建日月以为盖兮，载玉女于後车。","驰骛于杳冥之中兮，休息虖昆仑之墟。","乐穷极而不厌兮，愿从容虖神明。","涉丹水而驰骋兮，右大夏之遗风。","黄鹄之一举兮，知山川之纡曲。","再举兮，睹天地之圜方。","临中国之众人兮，讬回飙乎尚羊。","乃至少原之野兮，赤松、王乔皆在旁。","二子拥瑟而调均兮，余因称乎清商。","澹然而自乐兮，吸众气而翱翔。","念我长生而久仙兮，不如反余之故乡。","黄鹄後时而寄处兮，鸱枭群而制之。","神龙失水而陆居兮，为蝼蚁之所裁。","夫黄鹄神龙犹如此兮，况贤者之逢乱世哉。","寿冉冉而日衰兮，固儃回而不息。","俗流从而不止兮，众枉聚而矫直。","或偷合而苟进兮，或隐居而深藏。","苦称量之不审兮，同权概而就衡。","或推迻而苟容兮，或直言之谔謣。","伤诚是之不察兮，并纫茅丝以为索。","方世俗之幽昏兮，眩白黑之美恶。","放山渊之龟玉兮，相与贵夫砾石。","梅伯数谏而至醢兮，来革顺志而用国。","悲仁人之尽节兮，反为小人之所贼。","比干忠谏而剖心兮，箕子被发而佯狂。","水背流而源竭兮，木去根而不长。","非重躯以虑难兮，惜伤身之无功。","已矣哉！独不见夫鸾凤之高翔兮，乃集大皇之野。","循四极而回周兮，见盛德而後下。","彼圣人之神德兮，远浊世而自藏。","使麒麟可得羁而係兮，又何以异虖犬羊？"],"tags":[]}],"_id":"content:jia-yi.json","_type":"json","_source":"content","_file":"jia-yi.json","_extension":"json"}