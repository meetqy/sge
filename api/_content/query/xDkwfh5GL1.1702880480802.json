{"_path":"/huang-tai","_dir":"","_draft":false,"_partial":false,"_locale":"","title":"黄台","children":[{"title":"題歙州問政山聶道士所居","content":["千尋練带新安水，萬仞花屏問政山。","自少雲霞居物外，不多塵土到人間。","壺懸仙島吞舟罷，椀浸星宮沈水閑。","寶籙篋垂金縷带，絳囊絳鎖玉連環。","靜張棋勢鋪還打，默考仙經補又刪。","床並葛鞋寒兔伏，窗橫檉几老龍跧。","溪童乞火朝敲竹，山鬼聽琴夜撼{枦睘}。","草暗碧潭思句曲，松昏紫氣度深關。","龜成淺甲毛猶綠，鶴化幽翎頂更殷。","阮洞神仙分藥去，蔡家兄弟寄書還。","黄精苗倒眠青鹿，紅杏枝低挂白鷳。","容易煮茶供客用，辛勤栽果與猿攀。","常尋靈穴通三島，擬過流沙化百蠻。","新隠漸開侵月窟，舊林猶悅枕沙灣。","手疏俗禮慵非傲，肘護靈方臂不慳。","海上使頻青鳥黠，篋中藏久白馿頑。","筇枝健拄菖蒲節，筍櫛高簪玳瑁斑。","花氣熏心香馥馥，澗聲聆耳冷潺潺。","高墳自掩浮生骨，短晷難窮不死顔。","早晚重逢蕭塢客，願隨芝蓋出塵寰。"],"tags":[]}],"_id":"content:huang-tai.json","_type":"json","_source":"content","_file":"huang-tai.json","_extension":"json"}