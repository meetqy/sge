{"_path":"/li-shang-yin","_dir":"","_draft":false,"_partial":false,"_locale":"","title":"李商隱","children":[{"title":"錦瑟","content":["錦瑟無端五十絃，一絃一柱思華年。","莊生曉夢迷蝴蝶，望帝春心託杜鵑。","滄海月明珠有淚，藍田日暖玉生煙。","此情可待成追憶，只是當時已惘然。"],"tags":["唐诗三百首","思念","七言律诗","抒情","爱情"]},{"title":"蟬","content":["本以高難飽，徒勞恨費聲。","五更疎欲斷，一樹碧無情。","薄宦梗猶汎，故園蕪已平。","煩君最相警，我亦舉家清。"],"tags":["唐诗三百首","咏物","咏物诗","五言律诗"]},{"title":"樂遊原","content":["向晚意不適，驅車登古原。","夕陽無限好，只是近黃昏。"],"tags":["唐诗三百首","惜时","哲理"]},{"title":"夜雨寄北","content":["君問歸期未有期，巴山夜雨漲秋池。","何當共剪西窗燭，却話巴山夜雨時。"],"tags":["唐诗三百首","思念","写雨","写景","景中情","初中古诗","高中古诗","七言绝句","爱情","三年级上册","雨","七年级上册(课外)"]},{"title":"韓碑","content":["元和天子神武姿，彼何人哉軒與羲。","誓將上雪列聖恥，坐法宮中朝四夷。","淮西有賊五十載，封狼生貙貙生羆。","不據山河據平地，長戈利矛日可麾。","帝得聖相相曰度，賊斫不死神扶持。","腰懸相印作都統，陰風慘澹天王旗。","愬武古通作牙爪，儀曹外郎載筆隨。","行軍司馬智且勇，十四萬衆猶虎貔。","入蔡縛賊獻太廟，功無與讓恩不訾。","帝曰汝度功第一，汝從事愈宜爲辭。","愈拜稽首蹈且舞，金石刻畫臣能爲。","古者世稱大手筆，此事不繫于職司。","當仁自古有不讓，言訖屢頷天子頤。","公退齋戒坐小閣，濡染大筆何淋漓。","點竄堯典舜典字，塗改清廟生民詩。","文成破體書在紙，清晨再拜鋪丹墀。","表曰臣愈昧死上，詠神聖功書之碑。","碑高三丈字如斗，負以靈鼇蟠以螭。","句奇語重喻者少，讒之天子言其私。","長繩百尺拽碑倒，麤砂大石相磨治。","公之斯文若元氣，先時已入人肝脾。","湯盤孔鼎有述作，今無其器存其辭。","嗚呼聖皇及聖相，相與烜赫流淳熙。","公之斯文不示後，曷與三五相攀追。","願書萬本誦萬過，口角流沫右手胝。","傳之七十有二代，以爲封禪玉檢明堂基。"],"tags":["唐诗三百首","叙事","七言古诗","咏史"]},{"title":"風雨","content":["淒涼寶劍篇，羈泊欲窮年。","黃葉仍風雨，青樓自管絃。","新知遭薄俗，舊好隔良緣。","心斷新豐酒，銷愁斗幾千。"],"tags":["唐诗三百首","风雨","五言律诗","怀才不遇"]},{"title":"寄令狐郎中","content":["嵩雲秦樹久離居，雙鯉迢迢一紙書。","休問梁園舊賓客，茂陵秋雨病相如。"],"tags":["唐诗三百首","思念","写景","七言绝句","友情"]},{"title":"隋宮","content":["紫泉宮殿鎖煙霞，欲取蕪城作帝家。","玉璽不緣歸日角，錦帆應是到天涯。","于今腐草無螢火，終古垂楊有暮鴉。","地下若逢陳後主，豈宜重問後庭花。"],"tags":["唐诗三百首","隋・唐・五代","七言律诗","讽刺","咏史"]},{"title":"籌筆驛","content":["猿鳥猶疑畏簡書，風雲常爲護儲胥。","徒令上將揮神筆，終見降王走傳車。","管樂有才終不忝，關張無命欲何如。","他年錦里經祠廟，梁父吟成恨有餘。"],"tags":["唐诗三百首","隋・唐・五代","七言律诗","典故","写人","咏史怀古"]},{"title":"無題二首 一","content":["昨夜星辰昨夜風，畫樓西畔桂堂東。","身無綵鳳雙飛翼，心有靈犀一點通。","隔座送鉤春酒暖，分曹射覆蠟燈紅。","嗟余聽鼓應官去，走馬蘭臺類斷蓬。"],"tags":["唐诗三百首","宴饮","七言律诗","爱情","相思","感慨","组诗"]},{"title":"無題四首 一","content":["來是空言去絕踪，月斜樓上五更鐘。","夢爲遠別啼難喚，書被催成墨未濃。","蠟照半籠金翡翠，麝熏微度繡芙蓉。","劉郎已恨蓬山遠，更隔蓬山一萬重。"],"tags":["唐诗三百首","思念","记梦","七言律诗","爱情"]},{"title":"無題四首 二","content":["颯颯東風細雨來，芙蓉塘外有輕雷。","金蟾齧鏁燒香入，玉虎牽絲汲井迴。","賈氏窺簾韓掾少，宓妃留枕魏王才。","春心莫共花爭發，一寸相思一寸灰。"],"tags":["唐诗三百首","相思","女子","爱情","七言律诗"]},{"title":"隋宮","content":["乘興南遊不戒嚴，九重誰省諫書函。","春風舉國裁宮錦，半作障泥半作帆。"],"tags":["唐诗三百首","七言绝句","咏史怀古","讽刺"]},{"title":"落花","content":["高閣客竟去，小園花亂飛。","參差連曲陌，迢遰送斜暉。","腸斷未忍掃，眼穿仍欲歸。","芳心向春盡，所得是沾衣。"],"tags":["唐诗三百首","咏物","五言律诗","写花","抒怀","花","咏物诗"]},{"title":"爲有","content":["爲有雲屏無限嬌，鳳城寒盡怕春宵。","無端嫁得金龜壻，辜負香衾事早朝。"],"tags":["唐诗三百首","七言绝句","怨情"]},{"title":"無題","content":["相見時難別亦難，東風無力百花殘。","春蠶到死絲方盡，蠟炬成灰淚始乾。","曉鏡但愁雲鬢改，夜吟應覺月光寒。","蓬山此去無多路，青鳥殷勤爲探看。"],"tags":["唐诗三百首","思念","七言律诗","八年级下册(课外)","初中古诗","爱情"]},{"title":"瑤池","content":["瑤池阿母綺窗開，黃竹歌聲動地哀。","八駿日行三萬里，穆王何事不重來。"],"tags":["唐诗三百首","七言绝句","神话","讽刺"]},{"title":"春雨","content":["悵臥新春白袷衣，白門寥落意多違。","紅樓隔雨相望冷，珠箔飄燈獨自歸。","遠路應悲春晼晚，殘宵猶得夢依稀。","玉璫緘札何由達，萬里雲羅一雁飛。"],"tags":["唐诗三百首","写雨","七言律诗","爱情","雨"]},{"title":"常娥","content":["雲母屏風燭影深，長河漸落曉星沈。","常娥應悔偷靈藥，碧海青天夜夜心。"],"tags":["唐诗三百首","孤独","中秋","写人","三年级下册","七言绝句","小学古诗"]},{"title":"無題二首 一","content":["鳳尾香羅薄幾重，碧文圓頂夜深縫。","扇裁月魄羞難掩，車走雷聲語未通。","曾是寂寥金燼暗，斷無消息石榴紅。"],"tags":["思念","七言律诗","唐诗三百首"]},{"title":"無題二首 二","content":["重帷深下莫愁堂，臥後清宵細細長。","神女生涯原是夢，小姑居處本無郎。","風波不信菱枝弱，月露誰教桂葉香。","直道相思了無益，未妨惆悵是清狂。"],"tags":["唐诗三百首","思念","七言律诗","抒情","爱情"]},{"title":"賈生","content":["宣室求賢訪逐臣，賈生才調更無倫。","可憐夜半虛前席，不問蒼生問鬼神。"],"tags":["唐诗三百首","隋・唐・五代","托古讽今","七言绝句","怀才不遇"]},{"title":"涼思","content":["客去波平檻，蟬休露滿枝。","永懷當此節，倚立自移時。","北斗兼春遠，南陵寓使遲。","天涯占夢數，疑誤有新知。"],"tags":["唐诗三百首","愁思","五言律诗"]},{"title":"北青蘿","content":["殘陽西入崦，茅屋訪孤僧。","落葉人何在，寒雲路幾層。","獨敲初夜磬，閑倚一枝藤。","世界微塵裏，吾寧愛與憎。"],"tags":["唐诗三百首","寻访","五言律诗"]},{"title":"赤壁","content":["折戟沈沙鐵未銷，自將磨洗認前朝。","東風不與周郎便，銅雀春深鎖二喬。"],"tags":["唐诗三百首","隋・唐・五代","战争","八年级下册(课内)","初中古诗","七言绝句","咏史怀古","怀才不遇"]}],"_id":"content:li-shang-yin.json","_type":"json","_source":"content","_file":"li-shang-yin.json","_extension":"json"}