{"_path":"/chen-shi-qing","_dir":"","_draft":false,"_partial":false,"_locale":"","title":"陳世卿","children":[{"title":"思古堂","content":["思古堂前酒一尊，共談時事出孤村。","臨期上馬無他囑，多買詩書教子孫。"],"tags":[]},{"title":"翠竹峰","content":["翠竹峰前是我家，歸來重整舊生涯。","煙霞尚有留人意，爭奈門前駟馬車。"],"tags":[]},{"title":"淘金山","content":["未覆一簣土，便作千仞觀。","一自登巉巖，培塿視群山。"],"tags":[]},{"title":"遊黄楊巖","content":["朔風夜號空，于隅幾枝木。","深山自春色，芳草不凋綠。","朋來得進遊，招提藏翠麓。","新酒赤如丹，竹萌肥勝肉。","一醉出門去，缺月掛修竹。","歸路沙溪淺，危橋濺寒玉。","夜過渭濱居，門庭應不俗。","對座寂無言，泉聲如擊築。","宗明更可人，相邀勤秉燭。","開緘得捷音，豺狼俱面北。","迴櫂今可矣，賞心嗟未足。","西去有奇巖，祥雲覆華屋。","箕踞列千人，未充空洞腹。","更約林宗俱，來伴白雲宿。"],"tags":[]}],"_id":"content:chen-shi-qing.json","_type":"json","_source":"content","_file":"chen-shi-qing.json","_extension":"json"}