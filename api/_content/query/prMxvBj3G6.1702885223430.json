{"_path":"/bi-shi-an","_dir":"","_draft":false,"_partial":false,"_locale":"","title":"畢士安","children":[{"title":"禁林讌會之什","content":["好文英主古難齊，寵重詞臣意弗低。","睿藻清新刊翠琰，神蹤飛動在璇題。","芸籤許效蓬萊閣，花檻容模罨畫溪。","樂聖朋儕開綺席，愛君誠抱挂金閨。","買臣晚遇知多幸，犬子端憂思轉稽。","天地恩私無以報，只將兢慎對芝泥。"],"tags":[]},{"title":"楊照承議蘆雁枕屏","content":["畫師不肯傳風蝶，故作枯乾逞奇絕。","清秋未合結繁陰，深戶何從灑飛雪。","雪裏鴨兒苦耐寒，眠沙枕浦白雲團，黄蘆槭槭枝葉乾。","江頭鳴雁恰飛起，恍如身到瀟湘間。","瀟相洞庭雲水隔，山路坡陁斷行客。","從來冬景畫已難，况有翎毛似崔白。","已覺冰漫稻粱少，更疑水宿溪垠窄。","生平有道付滄洲，今日床頭動行色。","屏風主人家近遠，我昔曾過潯陽縣，田蘆野雁嘗親見。","出門解榻定相逢，借我家鄉令對面。"],"tags":["洞庭湖"]},{"title":"國清寺","content":["三四百年寺，今來國又清。","若非逢聖祚，徒自有嘉名。","月殿五峰色，風松十里聲。","不緣君命束，便好脫塵纓。"],"tags":[]},{"title":"答王黄門寄密蒙花","content":["多病眼昏書懶寄，煩君遠寄密蒙花。","愁無內史兼詞翰，爲寫真方到海涯。"],"tags":[]}],"_id":"content:bi-shi-an.json","_type":"json","_source":"content","_file":"bi-shi-an.json","_extension":"json"}