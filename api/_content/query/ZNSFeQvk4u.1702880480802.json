{"_path":"/zheng-wen-bao","_dir":"","_draft":false,"_partial":false,"_locale":"","title":"鄭文寶","children":[{"title":"寒食訪僧","content":["客舍愁經百五春，雨餘溪寺綠無塵。","金花開處鞦韆鼓，粉頰誰家鬭草人。","水上碧桃流片段，梁間新燕語逡巡。","高僧不飲客携酒，來勸先朝放逐臣。"],"tags":[]},{"title":"郢城新亭","content":["每到新亭即厭歸，野香經雨長松圍。","四簷山色消繁暑，一局棋聲下翠微。","冰片角巾簪澗月，錦文拳石砌苔磯。","近來學得籠中鶻，迴避流鶑笑不飛。"],"tags":[]},{"title":"寒食日經秀上人房","content":["花時懶看花，來訪野僧家。","勞師擊新火，勸我雨前茶。"],"tags":[]},{"title":"過信陽軍白雪驛","content":["得罪先朝出粉圍，五原功業有誰知。","年餘放逐無人識，白雪關頭一望時。"],"tags":[]},{"title":"送曹緯劉鼎二秀才","content":["旦夕春風老，離心共黯然。","小舟聞笛夜，微雨養花天。","手筆人皆有，曹劉世所賢。","郴侯重才子，從此看鶑遷。"],"tags":[]},{"title":"送枝江秦長官罷秩","content":["衆論才名外，親人似古人。","官嫌容易達，家愛等閑貧。","解印詩權在，移風澤國春。","政聲交不得，慚見數鄉民。"],"tags":[]},{"title":"溫泉","content":["潺湲如燎嶺雲陰，玉石魚龍換古今。","只見開元無事久，不知貞觀用功深。","籠無解語衣無雪，堆有黄沙粟有金。","惆悵群邪負恩澤，始知夷甫少經心。"],"tags":[]},{"title":"讀江總傳","content":["行人慵過景陽宮，宮畔離離禾黍風。","庭玉有花空怨白，井蓮無步莫愁紅。","吟詩功業才雖大，亡國君臣道最同。","爭忍暮年歸故里，綸竿迴避釣魚翁。"],"tags":[]},{"title":"爽約","content":["吟遶虛廊更向闌，繡窗燈影背欄干。","燕棲鶑宿無人語，一夜蕭蕭細雨寒。"],"tags":[]},{"title":"題松滋東禪院","content":["百花深處小危樓，千步蒼苔到葉舟。","一夜楚江寒食雨，離人白盡未歸頭。"],"tags":[]},{"title":"雙筍石","content":["流水驚前事，清風似昔時。","重吟金谷詠，如見峴山碑。"],"tags":[]},{"title":"香木槽","content":["沉檀香植在天涯，賤等荆衡水面槎。","何必爲槽飼雞犬，不如煨燼向豪家。"],"tags":[]},{"title":"題緱氏山王子晉祠","content":["秋陰漠漠秋雲輕，緱氏山頭月正明。","帝子西飛仙馭遠，不知何處作吹笙。"],"tags":[]},{"title":"絕句三首  其一","content":["亭亭畫舸繫寒潭，直到行人酒半酣。","不管煙波與風雨，載將離恨過江南。"],"tags":["友情","柳树","古诗三百首","宋诗","送别"]},{"title":"絕句三首  其二","content":["一夜西風旅雁秋，背身調鏃索征裘。","關山落盡黄榆葉，駐馬誰家唱石州。"],"tags":[]},{"title":"絕句三首  其三","content":["江雲薄薄日斜暉，江館蕭條獨掩扉。","梁燕不在人事改，雨中猶作一雙飛。"],"tags":[]},{"title":"句  其一","content":["水暖鳬醫行哺子，溪深桃李卧開花。"],"tags":[]},{"title":"句  其二","content":["百草千花路，華風細雨天。"],"tags":[]},{"title":"句  其三","content":["過關已躍樗蒲馬，誤喘猶驚顧兔屏。"],"tags":[]},{"title":"句  其四","content":["星沉會節歌鐘早，天半上陽煙樹微。"],"tags":[]},{"title":"句  其五","content":["越絕曉殘蝴蝶夢，單于秋引畫龍聲。"],"tags":[]},{"title":"句  其六","content":["杜曲花光濃似酒，灞陵春色老於人。"],"tags":[]},{"title":"句  其七","content":["滿帆西日催行客，一夜東風落楚梅。"],"tags":[]},{"title":"句  其八","content":["失意慣中遷客酒，多年不見侍臣花。"],"tags":[]},{"title":"句  其九","content":["舊井霜封仙界橘，雙溪晴落海邊鷗。"],"tags":[]},{"title":"句  其一○","content":["人辭碧落春風晚，花老朱陵古渡頭。"],"tags":[]},{"title":"句  其一一","content":["承露氣清駒送日，觚稜人靜鳥呼風。"],"tags":[]},{"title":"句  其一二","content":["鬢間相似雪，峰外寂寒煙。"],"tags":[]},{"title":"句  其一三","content":["眼界入去中。"],"tags":[]},{"title":"句  其一四","content":["久欠遊山債。"],"tags":[]},{"title":"句  其一五","content":["偷分暇日工。"],"tags":[]},{"title":"句  其一六","content":["登臨雖未立。"],"tags":[]}],"_id":"content:zheng-wen-bao.json","_type":"json","_source":"content","_file":"zheng-wen-bao.json","_extension":"json"}