{"title":"王溥","children":[{"title":"謝進士張翼投詩兩軸","content":["清河詩客本賢良，惠我新吟六十章。","格調宛同羅給事，功夫深似賈司倉。","登山始覺天高廣，到海方知浪渺茫。","好去蟾宮是歸路，明年應折桂枝香。"],"tags":[]},{"title":"寄鄧洵美","content":["衡陽歸雁別重湖，銜到同人一紙書。","忽見姓名雙淚落，不知消息十年餘。","彩衣我已登黄閣，白社君猶葺舊居。","南望荆門千里外，暮雲重疊滿晴虛。"],"tags":[]},{"title":"詩一首","content":["揮毫文戰偶搴旗，待詔金華亦偶爲。","白社遽當宗伯選，赤心旋遇聖人知。","九霄得路榮雖極，三接承恩出每遲。","職在臺司多少暇，親師不及舞雩時。"],"tags":[]},{"title":"句  其一","content":["兩制職官三十客，自憐榮耀老萊衣。"],"tags":[]},{"title":"句  其二","content":["又向靈臺飲福杯。"],"tags":[]}]}
