{"title":"周濆","children":[{"title":"重門曲","content":["憔悴榮華怯對春，寂寥宮殿鎖閒門。","此身却羨宮中樹，不失芳時雨露恩。"],"tags":[]},{"title":"山下水","content":["背雲衝石出深山，淺碧泠泠一带寒。","不獨有聲流出此，會歸滄海助波瀾。"],"tags":[]},{"title":"逢鄰女","content":["日高鄰女笑相逢，慢束羅裙半露胸。","莫向秋池照綠水，參差羞殺白芙蓉。"],"tags":[]},{"title":"廢宅","content":["牢落畫堂空鎖塵，荒凉庭樹暗消春。","豪家莫笑此中事，曾見此中人笑人。"],"tags":[]}]}
