{"title":"許渾","children":[{"title":"早秋三首 一","content":["遙夜泛清瑟，西風生翠蘿。","殘螢委玉露，早鴈拂銀河。","高樹曉還密，遠山晴更多。","淮南一葉下，自覺老煙波。"],"tags":["写景","秋天","唐诗三百首","五言律诗"]},{"title":"秋日赴闕題潼關驛樓","content":["紅葉晚蕭蕭，長亭酒一瓢。","殘雲歸太華，疎雨過中條。","樹色隨山迥，河聲入海遙。","帝鄉明日到，猶自夢漁樵。"],"tags":["唐诗三百首","写景","送别","五言律诗"]}]}
