{"title":"馬戴","children":[{"title":"楚江懷古三首 一","content":["露氣寒光集，微陽下楚丘。","猨啼洞庭樹，人在木蘭舟。","廣澤生明月，蒼山夾亂流。","雲中君不降，竟夕自悲秋。"],"tags":["唐诗三百首","洞庭湖","写景","五言律诗","怀古"]},{"title":"灞上秋居","content":["灞原風雨定，晚見鴈行頻。","落葉他鄉樹，寒燈獨夜人。","空園白露滴，孤壁野僧隣。","寄臥郊扉久，何門致此身。"],"tags":["唐诗三百首","孤独","秋天","五言律诗","怀才不遇"]}]}
