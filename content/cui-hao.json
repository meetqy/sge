{"title":"崔顥","children":[{"title":"黃鶴樓","content":["昔人已乘白雲去，此地空餘黃鶴樓。","黃鶴一去不復返，白雲千載空悠悠。","晴川歷歷漢陽樹，春草萋萋鸚鵡洲。","日暮鄉關何處是，煙波江上使人愁。"],"tags":["唐诗三百首","黄鹤楼","隋・唐・五代","七言律诗","八年级上册(课外)","写景","初中古诗","思乡","名楼、庙宇","怀古","带有地名","地名"]},{"title":"行經華陰","content":["岧嶤太華俯咸京，天外三峰削不成。","武帝祠前雲欲散，仙人掌上雨初晴。","河山北枕秦關險，驛樹西連漢畤平。","借問路傍名利客，無如此處學長生。"],"tags":["唐诗三百首","七言律诗","怀古","山水"]},{"title":"長干曲四首 一","content":["君家何處住？妾住在橫塘。","停船暫借問，或恐是同鄉。"],"tags":["唐诗三百首","孤独","女子","思乡","乐府"]},{"title":"長干曲四首 二","content":["家臨九江水，來去九江側。","同是長干人，自小不相識。"],"tags":["唐诗三百首","家乡","女子","热爱","乐府"]},{"title":"雜曲歌辭 長干曲四首 一","content":["君家定何處？妾住在橫塘。","停舟暫借問，或恐是同鄉。"],"tags":["孤独","女子","思乡","唐诗三百首","乐府"]},{"title":"雜曲歌辭 長干曲四首 二","content":["家臨九江水，去來九江側。","同是長干人，生小不相識。"],"tags":["家乡","女子","热爱","唐诗三百首","乐府"]}]}
