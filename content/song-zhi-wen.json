{"title":"宋之問","children":[{"title":"題大庾嶺北驛","content":["陽月南飛雁，傳聞至此回。","我行殊未已，何日復歸來？江靜潮初落，林昏瘴不開。","明朝望鄉處，應見隴頭梅。"],"tags":["唐诗三百首","五言律诗","思乡","带有地名","地名"]},{"title":"渡漢江","content":["嶺外音書斷，經冬復歷春。","近鄉情更怯，不敢問來人。"],"tags":["唐诗三百首","五言绝句","思乡","渡江"]},{"title":"新年作","content":["鄉心新歲切，天畔獨澘然。","老至居人下，春歸在客先。","嶺猨同旦暮，江柳共風煙。","已似長沙傅，從今又幾年。"],"tags":["唐诗三百首","五言律诗","春节","思乡"]}]}
