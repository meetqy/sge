{"title":"盧郢","children":[{"title":"黄鶴樓","content":["黄鶴何年去杳冥，高樓千載倚江城。","碧雲朝卷四山景，流水夜傳三峽聲。","柳暗西州供騁望，草芳南浦徧離情。","登臨一晌須回首，看却鄉心萬感生。"],"tags":[]},{"title":"殘絲曲","content":["春風駘蕩吹人衣，殘絲罥花曳空飛。","閒愁十丈斷不得，雄蜂雌蝶相因依。","高樓夾路凌雲起，瑣窗鸞柱彈流水。","鶑聲啼老楊柳烟，香夢濛濛隔千里。"],"tags":[]}]}
