{"title":"劉長卿","children":[{"title":"聽彈琴","content":["泠泠七絲上，靜聽松風寒。","古調雖自愛，今人多不彈。"],"tags":["唐诗三百首","抒情","音乐","五言绝句"]},{"title":"送方外上人","content":["孤雲將野鶴，豈向人間住。","莫買沃洲山，時人已知處。"],"tags":["唐诗三百首","送别","五言绝句"]},{"title":"送靈澈上人","content":["蒼蒼竹林寺，杳杳鐘聲晚。","荷笠帶夕陽，青山獨歸遠。"],"tags":["唐诗三百首","山水","抒情","送别","初中古诗","即景抒情","五言绝句","七年级下册(课外)"]},{"title":"新年作","content":["鄉心新歲切，天畔獨潸然。","老至居人下，春歸在客先。","嶺猨同旦暮，江柳共風煙。","已是長沙傅，從今又幾年。"],"tags":["唐诗三百首","五言律诗","春节","思乡"]},{"title":"秋日登吳公臺上寺遠眺寺即陳將吳明徹戰場","content":["古臺搖落後，秋日望鄉心。","野寺人來少，雲峰水隔深。","夕陽依舊壘，寒磬滿空林。","惆悵南朝事，長江獨至今。"],"tags":["唐诗三百首","长江","怀古","秋天","五言律诗"]},{"title":"尋南溪常山道人隱居","content":["一路經行處，莓苔見履痕。","白雲依靜渚，春草閉閑門。","過雨看松色，隨山到水源。","溪花與禪意，相對亦忘言。"],"tags":["唐诗三百首","写景","五言律诗"]},{"title":"餞別王十一南遊","content":["望君煙水闊，揮手淚霑巾。","飛鳥沒何處，青山空向人。","長江一帆遠，落日五湖春。","誰見汀洲上，相思愁白蘋。"],"tags":["唐诗三百首","长江","友情","送别","五言律诗"]},{"title":"江州重別薛六柳八二員外","content":["生涯豈料承優詔，世事空知學醉歌。","江上月明胡鴈過，淮南木落楚山多。","寄身且喜滄洲近，顧影無如白髮何。","今日龍鍾人共棄，媿君猶遣慎風波。"],"tags":["唐诗三百首","送别","七言律诗"]},{"title":"長沙過賈誼宅","content":["三年謫宦此棲遲，萬古惟留楚客悲。","秋草獨尋人去後，寒林空見日斜時。","漢文有道恩猶薄，湘水無情弔豈知。","寂寂江山搖落處，憐君何事到天涯。"],"tags":["唐诗三百首","迁谪","生活","怀古","七言律诗"]},{"title":"自夏口至鸚鵡洲夕望岳陽寄源中丞","content":["[汀]洲無浪復無煙，楚客相思益渺然。","漢口夕陽斜渡鳥，洞庭秋水遠連天。","孤城背嶺寒吹角，獨戍臨江夜泊船。","賈誼上書憂漢室，長沙謫去古今憐。"],"tags":["唐诗三百首","洞庭湖","贬谪","七言律诗","触景感怀"]},{"title":"賦得","content":["鶯啼燕語報新年，馬邑龍堆路幾千。","家住層城臨漢苑，[心]隨明月到胡天。","機中錦字論長恨，樓上花枝笑獨眠。","爲問元戎竇車騎，何時返斾勒燕然。"],"tags":["思念","七言律诗","春天","妇女","唐诗三百首","闺怨"]}]}
