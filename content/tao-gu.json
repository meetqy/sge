{"title":"陶穀","children":[{"title":"題玉堂壁","content":["官職有來須與做，才能用處不憂無。","堪笑翰林陶學士，一生依樣畫葫蘆。"],"tags":[]},{"title":"石橋","content":["重重翠幛聳雲端，玉殿金樓縹緲間。","聖境不容凡俗到，故將飛瀑隔塵寰。"],"tags":[]},{"title":"寄贈夢英大師","content":["是箇碑文念得全，聰明靈性自天然。","離吳別楚三千里，入洛遊梁二十年。","負藝已聞喧世界，高眠長見卧雲烟。","相逢與我情何厚，問佛方知宿有緣。"],"tags":[]},{"title":"句  其一","content":["尖簷帽子卑凡廝，短靿靴兒末厥兵。"],"tags":[]},{"title":"句  其二","content":["此生頭已白，無路掃王門。"],"tags":[]},{"title":"句  其三","content":["井蛙休恃重溟險，澤馬曾嘶九曲濱。"],"tags":[]},{"title":"句  其四","content":["乞與金鐘病眼明。"],"tags":[]}]}
