{"title":"孫光憲","children":[{"title":"楊柳枝詞四首  其一","content":["閶門風暖落花乾，飛遍江城雪不寒。","獨有晚來臨水驛，閒人多憑赤欄干。"],"tags":[]},{"title":"楊柳枝詞四首  其二","content":["有池有榭即濛濛，浸潤翻成長養功。","恰似有人長點檢，著行排立向春風。"],"tags":[]},{"title":"楊柳枝詞四首  其三","content":["根柢雖然傍濁河，無妨終日近笙歌。","毿毿金带誰堪比，還共黄鶑不較多。"],"tags":[]},{"title":"楊柳枝詞四首  其四","content":["萬株枯槁怨亡隋，似弔吳臺各自垂。","好是淮陰明月裏，酒樓橫笛不勝吹。"],"tags":[]},{"title":"採蓮","content":["菡萏香連十頃陂，小姑貪戲採蓮遲。","晚來弄水船頭溼，更脫紅裙裹鴨兒。"],"tags":["宋词三百首","女子","卷一·唐五代词"]},{"title":"八拍蠻","content":["孔雀尾拖金線長，怕人飛起入丁香。","越女沙頭爭拾翠，相呼歸去背斜陽。"],"tags":[]},{"title":"竹枝詞二首  其一","content":["門前春水白蘋花，岸上無人小艇斜。","商女經過江欲暮，散拋殘食飼神鴉。"],"tags":[]},{"title":"竹枝詞二首  其二","content":["亂繩千結絆人深，越蘿萬丈表長尋。","楊柳在身垂意緒，藕花落盡見蓮心。"],"tags":[]},{"title":"荆臺","content":["百尺荆臺草徑荒，如何前日謂雲陽。","古今不盡遷移恨，依舊臺邊水渺茫。"],"tags":[]},{"title":"句  其一","content":["曉厨烹淡菜，春杼種橦花。"],"tags":[]},{"title":"句  其二","content":["窗下有時留客宿，室中無事伴僧眠。"],"tags":[]}]}
