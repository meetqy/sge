{"title":"郭輿","children":[{"title":"上杜世昌相公","content":["恩浹台端禮數寬，不煩鵷筍裛宵寒。","即看裾珮趨蹌緩，翻識樞衡斡運難。","劍履光迎鰲禁紫，絲綸色炫鳳池丹。","好將寅亮酬天貺，早致亨衢五緯安。"],"tags":[]},{"title":"贈王元之出知黄州","content":["楊花飛雪奈愁何，且爲湘纍賦九歌。","芳草不堪春鵙早，荒林癋復夜猿多。","風煙經眼憐新隔，魑魅窺人喜乍過。","月落橫江天柱杳，雲山寥寂想鳴珂。"],"tags":[]}]}
