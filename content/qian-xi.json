{"title":"錢熙","children":[{"title":"代書寄集賢李昌武學士","content":["大庾山橫贛水濱，南飛一雁久離群。","蓮花幕裏誰知我，竹葉樽前獨憶君。"],"tags":[]},{"title":"雞冠花","content":["亭亭高出竹籬間，露滴風吹血染乾。","學得京城梳洗樣，舊羅包却綠雲鬟。"],"tags":[]},{"title":"九日溪偶成","content":["漁家深處住，鷗鷺泊柴扉。","雨過山迷徑，潮來風滿衣。","岸幽分遠景，波冷漾清暉。","却憶曾遊賞，嚴陵有舊磯。"],"tags":[]},{"title":"清源山","content":["巍峨堆壓郡城陰，秀出天涯幾萬尋。","翠影倒時吞半郭，嵐光凝處滴疏林。"],"tags":[]},{"title":"龍首山","content":["殘年仍置閏，五日恰逢春。","携酒客獨嘗，敲門僧不嗔。","雙松如拱立，萬井自橫陳。","精舍故盤礴，元規塵上人。"],"tags":[]},{"title":"句","content":["鶴歸已改新城郭，牛卧重尋舊墓田。"],"tags":[]}]}
