{"title":"釋警玄","children":[{"title":"偈","content":["我昔初機學道迷，萬水千山覓見知。","明今辨古終難會，直說無心轉更疑。","蒙師點出秦時鏡，照見父母未生時。","如今覺了何所得，夜放烏雞带雪飛。"],"tags":[]},{"title":"偈","content":["撒手那邊千聖外，祖堂少室長根芽。","鷺倚雪巢猶自可，更看白馬入蘆花。"],"tags":[]},{"title":"偈","content":["夜半鳥雞抱鵠卵，天明起來生老鸛。","鶴毛鷹觜鷺鸞身，却共烏鴉爲侶伴。","高入煙霄，低飛柳岸。","向晚歸來子細看，依稀恰似雲中雁。"],"tags":[]},{"title":"寄浮山遠禪師","content":["楊廣山頭草，憑君待價焞。","異苗翻茂處，深密固靈根。"],"tags":[]},{"title":"寄侍郎五曙偈","content":["吾年八十五，修因至於此。","問我歸何處，頂相終難睹。"],"tags":[]},{"title":"句  其一","content":["贏鶴老猿啼谷韻，瘦松寒竹鎖青烟。"],"tags":[]},{"title":"句  其二","content":["大洋海底紅塵起，須彌頂上水橫流。"],"tags":[]},{"title":"句  其三","content":["白雲覆青山，青山頂不露。"],"tags":[]},{"title":"句  其四","content":["寶殿無人不侍立，不種梧桐免鳳來。"],"tags":[]},{"title":"句  其五","content":["白牛吐雪彩，黑馬上烏雞。"],"tags":[]}]}
