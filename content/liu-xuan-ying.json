{"title":"劉玄英","children":[{"title":"題潭州壽寧觀","content":["醉走白雲來，倒提銅尾秉。","引箇碧眼奴，擔著獨壺癭。","自言秦世事，家住葛洪井。","不讀黄庭經，豈燒龍虎鼎。","獨立都市中，不受俗人請。","欲携霹靂琴，去上芙蓉頂。","吳牛買十箇，溪田耕半頃。","種秫釀白醪，總是仙家境。","醉卧松蔭下，閑過白雲嶺。","要去即便去，直入秋霞影。"],"tags":[]},{"title":"句","content":["拋離火宅三千指，屏去門兵十萬家。"],"tags":[]}]}
