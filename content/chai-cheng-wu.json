{"title":"柴成務","children":[{"title":"禁林讌會之什","content":["內署延賓宴玉堂，紫闈深啟會琳琅。","雲霏寶額題宸翰，金錯瑶編勒御章。","盤薦異羞羅彩翠，盞頌醇醴湛清光。","柳當朱檻春先到，日過花磚影漸長。","吟客盡容窺綺閣，棲禽應許託雕梁。","觀榮共樂文明代，惟願登歌頌聖皇。"],"tags":[]},{"title":"贈淳于公歸養","content":["九霄新命降絲綸，榮列青宮聽侍親。","著□顯通天上籍，循陔重看海邊春。","入爲鴛鷺行中客，歸作烟霞象外人。","一自二疏東去後，唯公千載繼芳塵。"],"tags":[]}]}
