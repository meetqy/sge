{"title":"韓丕","children":[{"title":"禁林讌會之什","content":["鼇宮明麗倚春寒，讌會羣仙喜縱觀。","聖作照臨新日月，御書飛動集龍鸞。","綺談雅似聞天樂，瓊夜香勝飲露盤。","坐久杳同玄圃外，吟餘飄若碧雲端。","演綸視草微才怯，□□□□霈澤寬。","因想前賢倍知幸，多云遭值太平難。"],"tags":[]},{"title":"寄岳陽劉從事","content":["秋來憶故人，寓目臨大野。","遠近聞清商，依稀奏豳雅。","經霜樹半紅，無風葉自下。","一片洞庭心，聊憑塞鴻寫。"],"tags":["洞庭湖"]},{"title":"菊","content":["造化功夫異異端，自緣開晚少人看。","若教總似陶潛眼，肯向芳春賞牡丹。"],"tags":[]}]}
