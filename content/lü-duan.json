{"title":"呂端","children":[{"title":"贈李公","content":["憶昔僦居明德坊，官資俱是校書郎。","青衫共直昭文館，白首同登政事堂。","佐國廟謨君已展，避賢榮路我猶妨。","主恩至重何時報，老眼相看淚兩行。"],"tags":[]},{"title":"送英公大師歸終南","content":["衡岳烟蘿紫閣雲，名高湖外晚遊秦。","清詞古學儒生業，圓笠方袍釋子身。","竹杖拄歸山裏寺，篆書留與世間人。","我疑簪組成爲縛，空仰吾師去路塵。"],"tags":[]},{"title":"句","content":["愚臣鈎直難堪用，宜用濠梁結網人。"],"tags":[]}]}
