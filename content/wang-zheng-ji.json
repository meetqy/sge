{"title":"王正己","children":[{"title":"贈藴上人","content":["佛法詩名誰更繼，未聞隨分謁侯王。","洗盂秋澗日華動，搗藥夜堂雲氣香。","苔蘚亂青封疊石，杉松濃影過空牆。","若非火嶽□□地，那得吾師住久長。"],"tags":[]},{"title":"贈廖融","content":["湖南雖不就卑官，高卧深雲道自安。","病起坐當秋閣迥，酒醒吟對夜濤寒。","爐中藥熟分僧服，榻上琴閑借我彈。","幸遇清朝有良鑒，退身爭忍似方干。"],"tags":[]}]}
