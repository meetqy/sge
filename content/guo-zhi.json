{"title":"郭贄","children":[{"title":"奉次文爵兄韻","content":["京國相逢意盡傾，不須池草夢中生。","細將兩地行藏語，消盡幾番長短更。","籬外黄花香共嗅，案頭易傳手中評。","慚予才竭難爲弟，況復輸兄獨秀名。"],"tags":[]},{"title":"寄劉延叟","content":["弱齡志登涉，壯即遠行遊。","名山忍偏歷，書劍多遲留。","我思在錦水，木落巴山秋。","願隨蛾眉月，影入平羌流。","孤飛何處鶴，清唳寒雲愁。","賞心隔歡愛，悵望烟巒稠。"],"tags":[]},{"title":"句","content":["高低草木芽爭發，多少龍蛇眼未開。"],"tags":[]}]}
