{"title":"蘇易簡","children":[{"title":"贈翰林學士宋公白","content":["天子昔取士，先俾分媸妍。","濟濟俊兼秀，師師麟與鸞。","小子最承知，同輩尋改觀。","甲第叨薦名，高飛便凌煙。","遂使拜扆坐，果得超神仙。","迄今才七歲，相接乘華軒。"],"tags":[]},{"title":"禁林讌會之什","content":["雨晴禁署絕纖塵，讌會名賢四海聞。","供職盡居清顯地，崇儒同感聖明君。","翩然飛白璇題字，煥若丹青翠琰文。","梓澤笙歌誠外物，蘭亭詩酒不同羣。","少年已作瀛洲老，他日終棲太華雲。","莫怪坐間全不飲，心中和氣自醺醺。"],"tags":[]},{"title":"題臨蘭亭序","content":["有若似夫子，尚興闕里門。","虎賁狀蔡邕，猶旁文舉樽。","昭陵自一閉，真蹟不復存。","予今獲此本，亦可比璵璠。"],"tags":[]},{"title":"特吟詩二首送英公大師  其一","content":["乘舟南去唯尋酒，上馬西行只詠詩。","醒醉去留皆遂意，如斯方信是男兒。"],"tags":[]},{"title":"特吟詩二首送英公大師  其二","content":["祝融峰上曾傳納，太一山前舊結廬。","兩地逍遥已三紀，爭教肯在帝城居。"],"tags":[]},{"title":"句  其一","content":["玉堂臣老非仙骨，猶在丹臺望泰階。"],"tags":[]},{"title":"句  其二","content":["天賦九華名狀別，岧嶢勝槩壓諸方。"],"tags":[]},{"title":"句  其三","content":["蝦鬚半卷天香散。"],"tags":[]},{"title":"句  其四","content":["憔悴貳卿三十六，與師氣味不爭多。"],"tags":[]},{"title":"句  其五","content":["忠孝一生心。"],"tags":[]},{"title":"存目  其一","content":["詩題：懷安官舍病起九日作首句：籬菊今年拆最繁。"],"tags":[]},{"title":"存目  其二","content":["詩題：十日菊首句：寂寞東籬下。"],"tags":[]},{"title":"存目  其三","content":["詩題：重陽述懷首句：屋頭寒雀作饑聲。"],"tags":[]}]}
