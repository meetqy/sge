{"title":"孫冕","children":[{"title":"書蘇州廳壁","content":["人生七十爲鬼鄰，已覺風光屬別人。","莫待朝廷差致仕，早謀泉石養閑身。","去年河北曾逢李，今日淮西又見陳。","寄語姑蘇孫刺史，也須抖擻老精神。"],"tags":[]},{"title":"送新知永州陳祕丞瞻赴任","content":["桂林南面近徵黄，又愛江鄉出帝鄉。","新命不辭提郡印，舊山重喜過衡陽。","樓臺滿眼瀟湘色，道路迎風橘柚香。","知有太平經濟術，政閑時節好飛章。"],"tags":[]},{"title":"句  其一","content":["可憐遐地産，常化燎原火。"],"tags":[]},{"title":"句  其二","content":["水劍還難問，梅梁亦可疑。"],"tags":[]}]}
