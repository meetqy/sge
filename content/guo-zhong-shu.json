{"title":"郭忠恕","children":[{"title":"青羊宮","content":["久知玄牝是根原，誰道長生別有門。","一自描龍興嘆後，至今師事五千言。"],"tags":[]},{"title":"送田表聖出知陳州","content":["客裏暌離已不堪，何當出守正移驂。","孔融在漢人應憚，善感鳴唐罪自甘。","義重不嫌身死萬，憂深寧忍口緘三。","陳州亦是天朝地，好爲瘡痍雨露覃。"],"tags":[]},{"title":"再逢英公有感","content":["伊余行止住飄蓬，與世乖違不可容。","青眼交知長憶念，白雲蹤跡又相逢。","風騷共會名何盛，篆隸同勤法轉功。","□□羨師超彼岸，琉璃鉢裏看降龍。"],"tags":[]},{"title":"嘲聶崇義","content":["近貴全爲聵，攀龍即是聾。","雖然三箇耳，其奈不成聰。"],"tags":[]},{"title":"句","content":["爲逢末劫歸依佛，不就新恩敘理官。"],"tags":[]}]}
